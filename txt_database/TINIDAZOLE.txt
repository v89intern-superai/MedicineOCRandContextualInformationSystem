Tinidazole (ทินิดาโซล)
Tinidazole (ทินิดาโซล)
เป็นยาต้านโปรโตซัว
ออกฤทธิ์โดยทำลายดีเอ็นเอหรือยับยั้งการสังเคราะห์ดีเอ็นเอของสิ่งมีชีวิตขนาดเล็ก
ใ
ช้รักษาภาวะพยาธิในช่องคลอด โรค
ติดเชื้อไกอาเดีย
โรคบิดมีตัว และโรคที่เกิดจากการติดเชื้อแบคทีเรียบางชนิด นอกจากนี้ อาจนำไปใช้รักษาโรคหรือภาวะสุขภาพอื่น ๆ ตามดุลยพินิจของแพทย์
เกี่ยวกับยา Tinidazole
กลุ่มยา
ยาต้านเชื้อโปรโตซัว
ประเภทยา
ยาตามใบสั่งแพทย์
สรรพคุณ
รักษา
ภาวะพยาธิในช่องคลอด
โรค
ติดเชื้อไกอาเดีย
โรคบิดมีตัว
และโรคที่เกิดจากการติดเชื้อแบคทีเรียบางชนิด
กลุ่มผู้ป่วย
เด็ก และผู้ใหญ่
รูปแบบของยา
ยารับประทาน
การใช้ยาในหญิงตั้งครรภ์
Category C
จากการศึกษาในสัตว์พบว่า ทำให้เกิด
ความผิดปกติต่อตัว
อ่อนในครรภ์สัตว์ แต่ไม่มีการศึกษาในมนุษย์
หรือไม่มีข้อมูลเพียงพอในการศึกษาทดลองในมนุษย์และสัตว์
ควรใช้ยาเมื่อพิจารณาแล้วว่า มีประโยชน์มากกว่าความเสี่ยงที่อาจเกิดขึ้นต่อทารกในครรภ์
คำเตือนในการใช้ยา Tinidazole
แจ้งให้แพทย์ทราบหากแพ้ยาชนิดนี้ ยาชนิดอื่น อาหาร หรือ
สาร
ใด ๆ
แจ้งให้แพทย์ทราบหากกำลังรับประทานยาชนิดอื่นอยู่ ทั้งยาที่ซื้อรับประทานเอง ยาตามใบสั่งแพทย์ วิตามิน
อาหารเสริม
และยาสมุนไพร เนื่องจากแพทย์อาจปรับปริมาณยาให้เหมาะกับผู้ป่วย และเฝ้าระวังผลข้างเคียงที่อาจเกิดขึ้นจากการใช้ยา โดยเฉพาะหากกำลังรับประทาน
ยา
คอเลสไทรามีน
ซึ่งผู้ป่วยไม่ควรรับประทานยานี้พร้อมกับยา Tinidazole จึงควรสอบถามแพทย์ถึงการเว้นระยะเวลาในการรับประทานยาทั้ง 2 ชนิดอย่างเหมาะสม
แจ้งให้แพทย์ทราบหากกำลังป่วยเป็นโรคหรือเคยป่วยเป็นโรคใด ๆ
โดยเฉพาะโรคลมชัก โรคเกี่ยวกับระบบประสาท ตับ เลือด กำลังเข้ารับการฟอกไต หรือติดเชื้อจากยีสต์
แจ้งให้แพทย์ทราบก่อนใช้ยาหากกำลังตั้งครรภ์ หรือวางแผนตั้งครรภ์ และแจ้งให้แพทย์ทราบทันทีหากตั้งครรภ์ในระหว่างที่ใช้ยา
ห้ามรับประทานยานี้ในช่วง 3 เดือนแรกของการตั้งครรภ์หรือหากมีความเสี่ยงต่อการตั้งครรภ์ และห้ามให้นมบุตรขณะรับประทานยาหรือหลังจากหยุดใช้ยาเป็นเวลา 3 วัน
ไม่ควรดื่มแอลกอฮอล์ขณะรับประทานยานี้หรือหลังจากหยุดใช้ยาเป็นเวลา 3 วัน เนื่องจากอาจปวดศีรษะ หน้าแดง มีเหงื่อออก รู้สึกไม่สบายท้อง เป็น
ตะคริว
ที่ท้อง หรืออาเจียนได้
ยานี้อาจส่งผลกระทบต่อผลการตรวจร่างกายได้ จึงควรแจ้งให้แพทย์ทราบหากต้องเข้ารับการตรวจร่างกายในขณะที่รับประทานยา
ปริมาณการใช้ยา Tinidazole
ปริมาณการใช้ยา Tinidazole อาจขึ้นอยู่กับโรค อายุ และการตอบสนองต่อยาของผู้ป่วยแต่ละราย โดยมีตัวอย่างการใช้ยา ดังนี้
ภาวะพยาธิในช่องคลอด
ตัวอย่างการใช้ยา
Tinidazole
เพื่อรักษาภาวะ
พยาธิในช่องคลอด
ผู้ใหญ่
รับประทานยาปริมาณ 2 กรัม ครั้งเดียว โดยคู่นอนควรรับประทานยารักษาด้วยเช่นเดียวกัน
โรคบิดมีตัวที่ลำไส้
ตัวอย่างการใช้ยา
Tinidazole
เพื่อรักษา
โรคบิด
มีตัวที่ลำไส้
ผู้ใหญ่
รับประทานยาปริมาณ 2 กรัม/วัน เป็นเวลา 2 หรือ 3 วัน
เด็ก
อายุมากกว่า 3 ปี รับประทานยาปริมาณ 50-60 มิลลิกรัม/น้ำหนักตัว 1 กิโลกรัม/วัน เป็นเวลา 3 วันติดต่อกัน ปริมาณยาสูงสุดไม่เกิน 2 กรัม/วัน
โรคบิดมีตัวที่ตับ
ตัวอย่างการใช้ยา
Tinidazole
เพื่อรักษา
โรคบิด
มีตัวที่ตับ
ผู้ใหญ่
รับประทานยาปริมาณ 1.5-2 กรัม/วัน เป็นเวลา 3-6 วัน
เด็ก
อายุมากกว่า 3 ปี รับประทานยาปริมาณ 50-60 มิลลิกรัม/น้ำหนักตัว 1 กิโลกรัม/วัน เป็นเวลา 5 วัน ปริมาณยาสูงสุดไม่เกิน 2 กรัม/วัน
โรคติดเชื้อ
ไกอาเดีย
ตัวอย่างการใช้ยา
Tinidazole
เพื่อรักษาโรคติดเชื้อ
ไกอาเดีย
ผู้ใหญ่
รับประทานยาปริมาณ 2 กรัม ครั้งเดียว
เด็ก
อายุมากกว่า 3 ปี รับประทานยาปริมาณ 50-75 มิลลิกรัม/น้ำหนักตัว 1 กิโลกรัม ครั้งเดียว หรืออาจรับประทานยาซ้ำหากจำเป็น โดยปริมาณยาสูงสุดไม่เกิน 2 กรัม/วัน
ภาวะช่องคลอดอักเสบจากเชื้อแบคทีเรีย
ตัวอย่างการใช้ยา
Tinidazole
เพื่อรักษาภาวะช่องคลอดอักเสบจากเชื้อแบคทีเรีย
ผู้ใหญ่
รับประทานยาปริมาณ 2 กรัม ครั้งเดียว หรืออาจรับประทานยาปริมาณ 2 กรัม/วัน เป็นเวลา 2 วันติดต่อกัน หรือ 1 กรัม/วัน เป็นเวลา 5 วัน
การติดเชื้อแบคทีเรียชนิดไม่ต้องการออกซิเจน
ตัวอย่างการใช้ยา
Tinidazole
เพื่อรักษาการติดเชื้อแบคทีเรียชนิดไม่ต้องการออกซิเจน
ผู้ใหญ่
รับประทานยาปริมาณ 2 กรัม/วัน ในวันแรก จากนั้น รับประทานยาปริมาณ 1 กรัม/วัน หรือแบ่งรับประทาน 500 มิลลิกรัม 2 ครั้ง/วัน เป็นเวลา 5-6 วัน
การป้องกันการติดเชื้อแบคทีเรียชนิดไม่ต้องการออกซิเจนก่อนการผ่าตัด
ตัวอย่างการใช้ยา
Tinidazole
เพื่อป้องกันการติดเชื้อแบคทีเรียชนิดไม่ต้องการออกซิเจนก่อนการผ่าตัด
ผู้ใหญ่
รับประทานยาปริมาณ 2 กรัม ครั้งเดียว ก่อนการผ่าตัด 12 ชั่วโมง
การติดเชื้อเอชไพโลไรที่ทำให้เกิดแผลในกระเพาะอาหาร
ตัวอย่างการใช้ยา
Tinidazole
เพื่อกำจัด
เชื้อเอชไพโลไร
ที่ทำให้เกิด
แผลในกระเพาะอาหาร
ผู้ใหญ่
รับประทานยาปริมาณ 500 มิลลิกรัม วันละ 2 ครั้ง ร่วมกับยาคลาริโทรมัยซินและ
ยาโอเมพราโซล
เป็นเวลา 7 วัน
การใช้ยา Tinidazole
ใช้ยาตามฉลากยาและตามที่แพทย์สั่งอย่างเคร่งครัด
หากมีข้อสงสัยให้สอบถามแพทย์หรือเภสัชกรที่จ่ายยาให้
ห้ามรับประทานยาน้อยเกินไป มากเกินไป หรือ
นานเกินไปหากแพทย์ไม่ได้สั่ง เนื่องจากอาจทำให้ติดเชื้ออื่นซ้ำซ้อนได้
และควรรับประทานยาในเวลาเดิมทุกวัน เพื่อป้องกันการลืมรับประทานยา
ห้ามหยุดรับประทานยาแม้อาการจะดีขึ้นแล้วก็ตาม เนื่องจากหากหยุดใช้ยาก่อนกำหนดหรือรับประทานยาไม่ครบตามปริมาณที่กำหนด อาการติดเชื้ออาจไม่หายขาด แ
ละเชื้อแบคทีเรียอาจดื้อ
ยาปฏิชีวนะ
หากอาการไม่ดีขึ้นหรือแย่ลงในขณะที่รับประทานยา หรือหากรับประทานยาเกินปริมาณ ให้ติดต่อแพทย์โดยด่วน
หากลืมรับประทานยาตามเวลาที่กำหนด ให้รีบรับประทานยาทันทีที่นึกขึ้นได้ แต่หากใกล้ถึงเวลาของยาในรอบถัดไป ให้ข้ามไปใช้ยารอบต่อไป โดยไม่ต้องรับประทานยาทดแทน
ควรรับประทานยาพร้อมอาหารเพื่อป้องกันอาการระคายเคืองกระเพาะอาหาร
ห้ามใช้ยาร่วมกับผู้อื่น และห้ามรับประทานยาของผู้อื่น
เก็บยาไว้ที่อุณหภูมิห้องให้ห่างจากแสงแดด ความชื้น เด็ก และสัตว์เลี้ยง
ห้ามเก็บยาที่ไม่ได้ใช้แล้วหรือยาหมดอายุไว้ โดยอาจสอบถามแพทย์เกี่ยวกับวิธีกำจัดยาที่ปลอดภัยที่สุด แต่ไม่ควรทิ้งยาลงในอ่างล้างมือหรือชักโครก
ผลข้างเคียงจากการใช้ยา Tinidazole
ระหว่างที่ผู้ป่วยรับประทานยา Tinidazole อาจรู้สึกว่ามีรสชาติขมภายในปาก หรือมีความสามารถในการรับรสชาติลดลง ซึ่งเป็นผลข้างเคียงที่พบได้ทั่วไป แต่หากอาการเหล่านี้หรืออาการอื่น ๆ เช่น ปวดศีรษะ เวียนศีรษะ เหนื่อยล้าหรืออ่อนแรง
เบื่ออาหาร
อาเจียน ไม่สบายท้อง ท้องผูก ปวดท้องหรือเป็นตะคริวที่ท้อง เป็นต้น อย่างไรก็ตาม หากอาการข้างเคียงต่าง ๆ มีความรุนแรง เกิดขึ้นเป็นเวลานาน หรือไม่หายไป ผู้ป่วยควรเข้าพบแพทย์เพื่อรับการตรวจ
นอกจากนี้ หากมีอาการแพ้ยาอย่างหายใจลำบาก มีอาการบวมบริเวณใบหน้า ปาก ลิ้น คอ เป็น
ลมพิษ
หรือเกิดผลข้างเคียงเป็นอาการที่รุนแรงดังต่อไปนี้ ควรรีบไปพบแพทย์โดยด่วน
มีไข้ มีอาการของไข้หวัดใหญ่ หนาวสั่น
มีอาการชา ปวดแสบปวดร้อน
รู้สึกเหมือนมีเข็มทิ่มตามร่างกาย
ปวดตามร่างกาย
ชักเกร็ง
ดูเพิ่มเติมเกี่ยวกับ :