Astaxanthin (แอสตาแซนทิน)
Astaxanthin (แอสตาแซนทิน) เป็นหนึ่งในสารประเภทแคโรทีนอยด์ (Carotenoid) ในธรรมชาติ ที่ทำให้เกิดสีแดงหรือสีชมพูในพืชหรือสัตว์ ซึ่งมีฤทธิ์ในการต่อต้านอนุมูลอิสระ (Antioxidant) ช่วยป้องกันการทำลายเซลล์ และกระบวนการออกซิเดชั่นที่มีผลทำให้เกิดริ้วรอยและการเสื่อมของเซลล์ก่อนวัยอันควร
Astaxanthin เป็นสารที่มีประโยชน์ต่อสุขภาพ จึงนิยมนำมาสกัดเป็นอาหารเสริมรูปแบบต่าง ๆ โดยเชื่อว่ามีคุณสมบัติในการ
บำรุงดวงตา
ช่วยการทำงานของหัวใจ ลดการอักเสบทั่วร่างกาย และช่วยในเรื่องของผิวพรรณ
เกี่ยวกับ Astaxanthin
กลุ่มยา
อาหารเสริม
ประเภทยา
ยาตามใบสั่งแพทย์ ยาที่หาซื้อได้เอง
สรรพคุณ
สร้างเสริมภูมิคุ้มกันให้ร่างกาย ชะลอความเสื่อมของเซลล์
บำรุงดวงตาและผิวพรรณ
กลุ่มผู้ป่วย
ผู้ใหญ่
การใช้ยาในหญิงตั้งครรภ์และผู้ให้นมบุตร
เนื่องจากยังไม่มีผลการวิจัยรับรองถึงการนำไปใช้อย่างปลอดภัย สตรีตั้งครรภ์หรือสตรีที่อยู่ในช่วงให้นมบุตรไม่ควรใช้ผลิตภัณฑ์เสริมอาหารที่มีส่วนผสมของ Astaxanthin
รูปแบบของยา
ยารับประทาน
คำเตือนของการบริโภค Astaxanthin
กลุ่มที่ไม่ควรรับประทาน Astaxanthin ได้แก่
ผู้ที่แพ้อาหารที่มีสาร Astaxanthin เช่น
สาหร่าย
แซลมอน กุ้ง หรือล็อบสเตอร์
ผู้ที่แพ้แคโรทีนอยด์ชนิดอื่น เช่น แคนทาแซนทิน (Canthaxanthin)
ผู้ที่มีโรคประจำตัวหรือปัญหาสุขภาพ เช่น ระบบภูมิคุ้มกันอ่อนแอ
โรคกระดูกพรุน
แคลเซียมต่ำ
ภาวะฮอร์โมนพาราไทรอยด์ผิดปกติ ฮอร์โมนผิดปกติ หรือภาวะความดันโลหิตผิดปกติ
สตรีตั้งครรภ์หรือสตรีที่อยู่ในช่วงให้นมบุตร
ปริมาณการบริโภค Astaxanthin
โดยทั่วไปร่างกายจะได้รับ Astaxanthin จากการรับประทานอาหาร พืช และสัตว์ โดยมากจะพบใน
ปลา
แซลมอน
กุ้ง เคย ล็อบสเตอร์ รวมไปถึงสาหร่ายบางชนิด โดยเฉพาะสาหร่าย ฮีมาโตคอกคัส พลูวิเอลิส (Haematococcus Pluvialis)
ตัวอย่างปริมาณ Astaxanthin ที่พบในอาหารชนิดต่าง ๆ เช่น
เคย
1
20 PPM (Part Per Million)
กุ้ง
1,200 PPM
ยีสต์ (Phaffia Yeast) 10,000 PPM
สาหร่าย ฮีมาโตคอกคัส พลูวิเอลิส 40,000 PPM
หากต้องการรับประทาน Astaxanthin เป็นตัวช่วยเสริมสารอาหารให้ร่างกาย ควรบริโภคตามคำแนะนำของแพทย์ เภสัชกร หรือบนฉลากที่ระบุไว้ข้างกล่อง
การบริโภค Astaxanthin
ปริมาณที่นิยมบริโภคสำหรับผู้ใหญ่คือ 4–18 มิลลิกรัมต่อวัน และรับประทานต่อเนื่องกันไม่เกิน 12 สัปดาห์
โดยปริมาณการรับประทานขึ้นอยู่กับผลลัพธ์ที่ต้องการ เช่น ปริมาณ 4 มิลลิกรัมต่อวันมีผลในการลดการอักเสบได้ดี หรือบริโภคในปริมาณ 12 มิลลิกรัมต่อวันมีส่วนช่วยในการเพิ่ม
สารต้านอนุมูลอิสระ
ให้มากขึ้น
ทั้งนี้ ปริมาณที่เหมาะสมของการรับประทาน Astaxanthin ยังขึ้นอยู่กับอีกหลายปัจจัย ทั้งอายุ สุขภาพ หรือสภาวะร่างกายอื่น ๆ ของผู้ที่รับประทาน ทำให้ยังไม่มีข้อมูลทางวิทยาศาสตร์จำนวนมากพอที่จะสรุปปริมาณเหมาะสมที่ร่างกายควรได้รับอย่างแน่นอน นอกจากนี้ Astaxanthin ยังจัดเป็นสารแคโรทีนอยด์ที่ละลายได้ดีในน้ำมัน จึงควรบริโภคอาหารที่มีส่วนประกอบของ
ไขมัน
จะช่วยให้ร่างกายสามารถดูดซึมได้ดียิ่งขึ้น
แม้จะเป็นสารจากธรรมชาติก็ไม่สามารถรับประกันถึงความปลอดภัย จึงควรใช้ตามฉลากผลิตภัณฑ์และปรึกษาเภสัชกรหรือแพทย์ก่อนการรับประทาน รวมไปถึงรับประทานอาหารให้ครบ 5 หมู่ ในสัดส่วนที่เหมาะสมต่อวัน
ปฏิกิริยาระหว่าง Astaxanthin กับยาอื่น
Astaxanthin อาจทำปฏิกิริยากับยาชนิดอื่นที่ใช้อยู่ เช่น
ยารักษาความดันโลหิตสูง
ยากลุ่ม 5 แอลฟา รีดักเตส อินฮิบิเตอร์ (5-Alpha Reductase Inhibitor) เช่น
ดูทาสเทอไรด์
(Dutasteride) และยาฟีนาสเตอไรด์ (Finasteride) ซึ่งออกฤทธิ์ยับยั้งการสร้าง
ฮอร์โมนเพศชาย
ยากดภูมิคุ้มกัน
เนื่องจาก Astaxanthin อาจส่งผลต่อความเร็วของตับในการย่อยสลายยาบางชนิด ทำให้ประสิทธิภาพและผลข้างเคียงของยาเหล่านี้เปลี่ยนแปลงไป และอาจกระตุ้นการทำงานของระบบภูมิคุ้มกัน
ตัวอย่างยาข้างต้นเป็นเพียงส่วนหนึ่งที่อาจทำปฏิกิริยากับอาหารเสริม Astaxanthin หากกำลังใช้ยาหรือผลิตภัณฑ์ใด ๆ อยู่ ควรแจ้งให้แพทย์และเภสัชกรทราบก่อนเสมอ เพื่อความปลอดภัยต่อสุขภาพ
ผลข้างเคียงจากการบริโภค Astaxanthin
การรับประทาน Astaxanthin อาจทำให้ขับถ่ายบ่อยขึ้น หากรับประทานปริมาณมากอาจทำให้ปวดท้อง
และการรับประทานเกินวันละ 48 มิลลิกรัมทุกวันอาจทำให้อุจจาระมีสีแดง
นอกจากนี้ อาจทำให้ระดับแคลเซียมและ
ความดันโลหิตลดต่ำลง
และงานวิจัยบางชิ้นพบว่าอาจส่งผลต่อระดับฮอร์โมนเพศชาย แต่ยังไม่สามารถสรุปได้ชัดเจนถึงผลข้างเคียงในการบริโภค Astaxanthin ต่อการเปลี่ยนแปลงของฮฮร์โมน ในกรณีที่
เกิดความผิดปกติหลังการรับประทาน ควรรีบไปพบแพทย์