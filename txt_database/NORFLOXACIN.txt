Norfloxacin (นอร์ฟลอกซาซิน)
Norfloxacin (นอร์ฟลอกซาซิน) เป็นยาปฏิชีวนะที่จัดอยู่ในกลุ่มยาควิโนโลน (Quinolone) ซึ่งมีกลไกออกฤทธิ์ยับยั้งการเจริญเติบโตของเชื้อแบคทีเรีย โดยยานอร์ฟลอกซาซินจะนำมาใช้รักษาโรคที่เกิดจากการติดเชื้อแบคทีเรีย เช่น โรคติดเชื้อระบบทางเดินปัสสาวะ
โรคติดต่อทางเพศสัมพันธ์ โรคต่อมลูกหมากอักเสบ
ยา Norfloxacin มีกลไกการออกฤทธิ์ช่วยยับยั้งและหยุดการเจริญเติบโตของแบคทีเรีย ซึ่งการใช้ยาควรอยู่ภายใต้คำแนะนำของแพทย์และเภสัชกร เนื่องจากยานี้มีข้อห้ามใช้และผลข้างเคียงมาก ดังนั้น การใช้ยาควรได้รับคำแนะนำจากแพทย์หรือเภสัชกร
เกี่ยวกับยา Norfloxacin
กลุ่มยา
ยาปฏิชีวนะ
กลุ่มควิโนโลน (Quinolone Antibiotic)
ประเภทยา
ยาตามใบสั่งแพทย์
สรรพคุณ
รักษาการติดเชื้อจากแบคทีเรีย
กลุ่มผู้ป่วย
ผู้ใหญ่
การใช้ยาในหญิงตั้งครรภ์
Category C
จากการศึกษาในสัตว์พบว่า ทำให้เกิดความผิดปกติต่อตัวอ่อนในครรภ์สัตว์ แต่ไม่มีการศึกษาในมนุษย์ หรือไม่มีข้อมูลเพียงพอในการศึกษาทดลองในมนุษย์และสัตว์ ควรใช้ยาเมื่อพิจารณาแล้วว่า มีประโยชน์มากกว่าความเสี่ยงที่อาจเกิดขึ้นต่อทารกในครรภ์ ทั้งนี้ ผู้ที่กำลังตั้งครรภ์หรือวางแผนจะมีบุตรควรแจ้งให้แพทย์หรือเภสัชกรทราบก่อนใช้ยานี้
การใช้ยาในผู้ให้นมบุตร
ยานี้อาจขับออกผ่านทางนมแม่ไปสู่ทารกได้ ผู้ที่กำลังให้นมบุตรควรปรึกษาแพทย์หรือเภสัชกรก่อนใช้ยา
รูปแบบของยา
ยารับประทาน
คำเตือนของการใช้ยา Norfloxacin
เพื่อความปลอดภัยในการใช้ยา Norfloxacin ผู้ป่วยควรระมัดระวังและปฏิบัติตามคำแนะนำ ดังนี้
ควรแจ้งประวัติการแพ้ยาให้แพทย์และเภสัชกรทราบ โดยเฉพาะยาปฏิชีวนะในกลุ่มควิโนโลนตัวอื่น เช่น
ยาไซโปรฟลอกซาซิน
(Ciprofloxacin) และ
ยาลีโวฟลอกซาซิน
(Levofloxacin) รวมไปถึงประวัติอาการแพ้อื่น ๆ ก่อนการใช้ยา เพราะส่วนผสมบางตัวในยานี้อาจทำให้ผู้ป่วยมีอาการแพ้ได้
ก่อนใช้ยานี้ควรแจ้งให้แพทย์และเภสัชกรทราบถึงประวัติโรคประจำตัว โดยเฉพาะผู้ที่มีปัญหาเกี่ยวกับเส้นเอ็นและข้อต่อ โรคไต
โรคกล้ามเนื้ออ่อนแรง
มีปัญหาเกี่ยวกับระบบประสาท
โรคลมชัก
ยานี้อาจทำให้เกิดความผิดปกติของคลื่นไฟฟ้าหัวใจ โดยอาจทำให้เกิดอาการที่รุนแรง แต่พบได้น้อย เช่น
หัวใจเต้นเร็ว
หรือเต้นผิดปกติ
เวียนศีรษะ
หรือหมดสติ ซึ่งต้องได้รับการรักษาในทันที
หากมีประวัติ
หัวใจเต้นช้า
หัวใจล้มเหลว คลื่นไฟฟ้าหัวใจผิดปกติ หรือมีประวัติคนในครอบครัวมีปัญหาด้านหัวใจ ควรแจ้งให้แพทย์หรือเภสัชกรทราบก่อนใช้ยานอร์ฟลอกซาซิน
ยานี้อาจส่งผลที่รุนแรงต่อการเปลี่ยนแปลงของระดับน้ำตาลในเลือด โดยเฉพาะกับผู้ที่เป็น
โรคเบาหวาน
แต่เป็นกรณีที่พบได้น้อย
ผู้ที่กำลังตั้งครรภ์ กำลังวางแผนจะมีบุตร หรืออยู่ในช่วงให้นมบุตร ควรแจ้งแพทย์ก่อนการใช้ยานี้
เด็กอายุต่ำกว่า 18 ปี ไม่ควรรับประทานยานี้ ยกเว้นจะได้รับคำแนะนำจากแพทย์ เนื่องจากมีความเสี่ยงในการเกิดผลข้างเคียงจากยาสูง
หลีกเลี่ยงการขับรถ ทำงานเกี่ยวกับเครื่องจักร หรือทำกิจกรรมใด ๆ ที่ต้องใช้ความระมัดระวัง เพราะยานี้อาจทำให้เกิดอาการวิงเวียน ง่วงนอน ซึ่งเป็นเหตุให้เกิดอุบัติเหตุได้ รวมไปถึงควรจำกัดการดื่มเครื่องดื่มแอลกอฮอล์ให้พอเหมาะ
หลีกเลี่ยงการสัมผัสกับแสงแดด ควรใช้
ครีมกันแดด
หรือใส่เสื้อผ้าที่ช่วยกันแสงแดดเมื่อต้องออกกลางแจ้ง เพราะการใช้ยานี้อาจส่งผลให้ผิวไวต่อแสงแดดมากขึ้น
ไม่ควรรับการฉีดวัคซีนในขณะที่ใช้ยานี้ นอกจากจะได้รับคำแนะนำจากแพทย์ เพราะอาจทำให้วัคซีนมีประสิทธิภาพลดลงได้
เด็กควรปรึกษาแพทย์ก่อนใช้ยานี้ เนื่องจากมีความเสี่ยงสูงที่จะทำให้เกิดปัญหาเกี่ยวกับข้อต่อและเส้นเอ็น
ปริมาณการใช้ยา Norfloxacin
ปริมาณการใช้ยา Norfloxacin และระยะเวลาในการใช้ยาขึ้นอยู่กับดุลยพินิจของแพทย์ผู้รักษา เช่น
โรคต่อมลูกหมากอักเสบ (Prostatitis)
ตัวอย่างปริมาณการใช้ยา Norfloxacin เพื่อรักษา
โรคต่อมลูกหมากอักเสบ
ผู้ใหญ่: รับประทานขนาด 400 มิลลิกรัม ทุก ๆ 12 ชั่วโมง เป็นระยะเวลา 28 วัน
โรคติดเชื้อระบบทางเดินปัสสาวะ (Urinary Tract Infections)
ตัวอย่างปริมาณการใช้ยา Norfloxacin เพื่อรักษา
การติดเชื้อทางเดินปัสสาวะ
ผู้ใหญ่: รับประทานยาขนาด 400 มิลลิกรัม ทุก ๆ 12 ชั่วโมง โดยระยะเวลาอาจขึ้นอยู่กับชนิดของโรคและดุลยพินิจของแพทย์
โรคกรวยไตอักเสบ (Pyelonephritis)
ตัวอย่างปริมาณการใช้ยา Norfloxacin เพื่อรักษา
โรคกรวยไตอักเสบ
ผู้ใหญ่: รับประทานยาขนาด 400 มิลลิกรัม ทุก ๆ 12 ชั่วโมง เป็นระยะเวลา 14 วัน
โรคหนองใน (Gonorrhea)
ตัวอย่างปริมาณการใช้ยา Norfloxacin เพื่อรักษา
โรคหนองใน
ผู้ใหญ่: รับประทานยาปริมาณ 800 มิลลิกรัม ในครั้งเดียว
การใช้ยา Norfloxacin
ก่อนการใช้ยาควรอ่านฉลากวิธีการใช้ยาอย่างละเอียด และหากมีความสงสัยใด ๆ เกี่ยวกับการใช้ควรสอบถามแพทย์หรือเภสัชกรให้เข้าใจ นอกจากนี้ ควรปฏิบัติตามคำแนะนำต่าง ๆ ดังนี้
ควรใช้ยาตามที่แพทย์แนะนำอย่างเคร่งครัด ซึ่งขนาดยาที่ใช้ทั่วไป คือ 400 มิลลิกรัม รับประทานทุก ๆ 12 ชั่วโมงหรือวันละ 2 ครั้ง กลืนทั้งเม็ดพร้อมน้ำสะอาด
ควรรับประทานยาในขณะที่ท้องว่าง ก่อนอาหารประมาณ 1 ชั่วโมง หรือ 2 ชั่วโมงหลังรับประทานอาหาร เพื่อให้ร่างกายดูดซึมยาได้อย่างมีประสิทธิภาพ หรือควรใช้ยานี้ในเวลาเดียวกันทุกวัน เพื่อช่วยให้ไม่ลืมรับประทานยา
ไม่ควรดื่มนมหรือ
โยเกิร์ต
ในช่วง 2 ชั่วโมงก่อนหรือหลังใช้ยาเพราะอาจทำให้ร่างกายดูดซึมยาได้ไม่เต็มที่
หลีกเลี่ยงการบริโภคเครื่องดื่มที่มี
คาเฟอีน
เช่น กาแฟ หรือเครื่องดื่มชูกำลัง เนื่องจากทำให้การออกฤทธิ์ของคาเฟอีนยาวนานขึ้น
ผู้ป่วยควรใช้ยาอย่างต่อเนื่องจนกว่าจะครบปริมาณตามที่กำหนดแม้ว่าอาการจะดีขึ้น ไม่ควรหยุดยาเอง เพื่อป้องกันการกลับมาของโรค แต่หากอาการยังไม่ดีขึ้นหรืออาการแย่ลงควรไปพบแพทย์
ควรเก็บยาไว้ในที่อุณหภูมิห้อง 15–30 องศาเซลเซียส เก็บให้พ้นจากความร้อน แสงแดด และเก็บให้พ้นจากมือเด็ก
ปฏิกิริยาระหว่างยา  Norfloxacin กับยาอื่น
การรับประทานยาบางชนิดร่วมกับยา Norfloxacin อาจทำให้ประสิทธิภาพของยาลดลงได้ เช่น
ยารักษาแผลในกระเพาะอาหาร และ
ยาลดกรด
ที่มีส่วนผสมของแมกนีเซียมและอะลูมิเนียม
ยาหรือวิตามินที่มีส่วนประกอบของ
ธาตุเหล็ก
หรือสังกะสี
ยาไดดาโนซีน (Didanosine) ยาอะทาซานาเวียร์ (Atazanavir) หรือยาต้านไวรัสอื่น ๆ
ยาขับปัสสาวะ
ยาที่ใช้ในการรักษาโรคหัวใจเต้นผิดจังหวะ
ยารักษาโรคซึมเศร้า
หรือยารักษาอาการทางจิดเวชอื่น ๆ
โดยยา Norfloxacin ยังอาจทำปฏิกิริยายาอื่น ๆ ดังนั้น ควรแจ้งแพทย์ทุกครั้ง หากกำลังใช้ยาใดอยู่เพื่อให้ยามีประสิทธิภาพในการรักษาสูงสุด
ผลข้างเคียงจากการใช้ยา Norfloxacin
ยา Norfloxacin อาจก่อให้เกิดผลข้างเคียงที่พบได้บ่อย เช่น
อาหารไม่ย่อย
คลื่นไส้
ท้องเสีย
ปวดศีรษะ
เวียนศีรษะ
ผื่นคัน
มีปัญหาเกี่ยวกับการนอนหลับ
นอกจากนี้ ยา Norfloxacin ยังอาจก่อให้เกิดผลข้างเคียงที่มีความรุนแรง เช่น
มีอาการช้ำหรือเลือดออกผิดปกติ
ผิวไวต่อแสงแดด
มีสัญญาณบ่งบอกว่าไตมีปัญหา เช่น มีการเปลี่ยนแปลงของปริมาณปัสสาวะ
มีสัญญาณบ่งบอกว่าตับมีปัญหา เช่น คลื่นไส้
อาเจียน
เบื่ออาหาร ปวดท้อง
ดีซ่าน
หรือปัสสาวะสีเข้ม
เวียนศีรษะอย่างรุนแรง
หัวใจเต้นเร็วหรือเต้นผิดปกติ
หมดสติ
หากผลข้างเคียงมีอาการไม่ดีขึ้น แย่ลง หรือมีอาการผลข้างเคียงที่รุนแรงเกิดขึ้น ควรรีบไปแพทย์ทันทีเพื่อรับการรักษาอาการผลข้างเคียงที่เกิดขึ้น
ทั้งนี้ หากพบอาการ
แพ้ยา
นอร์ฟลอกซาซินที่รุนแรง ได้แก่ ผื่นคัน อาการบวมที่ใบหน้า ลิ้นและคอ เวียนศีรษะอย่างรุนแรง หรือมีปัญหาในการหายใจ ควรได้รับการช่วยเหลือหรือควรไปพบแพทย์ทันที