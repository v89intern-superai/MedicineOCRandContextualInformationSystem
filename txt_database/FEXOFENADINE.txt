Fexofenadine (เฟกโซเฟนาดีน)
Fexofenadine (เฟกโซเฟนาดีน)
เป็นยาในกลุ่มยาต้านฮีสตามีน (Antihistamine) หรือที่เรียกว่ายาแก้แพ้
มีฤทธิ์ยับยั้งการทำงานของสารก่ออาการแพ้หรือฮีสตามีนในร่างกาย
ใช้รักษาหรือป้องกันอาการแพ้ต่าง ๆ เช่น
คัดจมูก
จาม คันคอ คันจมูก ตาแดงหรือน้ำตาไหล รวมไปถึงรักษา
ผื่นลมพิษ
ผื่นผิวหนัง และอาการคัน
เกี่ยวกับ Fexofenadine
กลุ่มยา
ยาต้านฮีสตามีน (Antihistamine)
ประเภทยา
ยาตามใบสั่งแพทย์ ยาหาซื้อได้เอง
สรรพคุณ
แก้แพ้ รักษาผื่นผิวหนังและลมพิษ
กลุ่มผู้ป่วย
ผู้ใหญ่และเด็ก
รูปแบบของยา
ยารับประทานชนิดเม็ดและน้ำ
คำเตือนการใช้ยา Fexofenadine
บุคคลที่อยู่ในกลุ่มต่อไปนี้ควรปรึกษาและแจ้งแพทย์ให้ทราบถึงประวัติการใช้ยาและประวัติทางการแพทย์
ตั้งครรภ์ มีแนวโน้มจะตั้งครรภ์ หรือให้นมบุตร
แพ้ยา Fexofenadine หรือส่วนประกอบในอื่น ๆ ในตัวยาทั้งชนิดเม็ดและน้ำ
เคยเป็นหรือกำลังเป็นโรคไต หรือมีปัญหาเกี่ยวกับไต
มีปัญหาเกี่ยวกับการปัสสาวะ
ใช้ยาอิริโทรมัยซิน (Erythromycin) หรือยาคีโตโคนาโซล (Ketoconazole) เพราะอาจเพิ่มความเสี่ยงในการเกิดผลข้างเคียง เมื่อใช้ร่วมกับยา Fexofenadine
ยาอาจทำให้ง่วงซึม ไม่ควรขับรถหรือทำกิจกรรมอื่น ๆ ที่อาจก่อให้เกิดอันตราย
ปริมาณการใช้ยา Fexofenadine
ลมพิษ
ผู้ใหญ่
ยารับประทานปริมาณ 180 มิลลิกรัม วันละครั้ง หรือปริมาณ 60 มิลลิกรัม วันละ 2 ครั้ง (สูงสุดไม่เกิน 180 มิลลิกรัมต่อวัน)
เด็ก
อายุ 6 เดือน-2 ปี ยารับประทานปริมาณ 15 มิลลิกรัม วันละ 2 ครั้ง
อายุ 2-11 ปี ยารับประทานปริมาณ 30 มิลลิกรัม วันละ 2 ครั้ง
อายุ 12 ปีขึ้นไป 180 มิลลิกรัม วันละครั้ง หรือปริมาณ 60 มิลลิกรัม วันละ 2 ครั้ง
จมูกอักเสบจาก
โรคภูมิแพ้
ผู้ใหญ่
ยารับประทานปริมาณ 180 มิลลิกรัม วันละครั้ง หรือปริมาณ 60 มิลลิกรัม วันละ 2 ครั้ง (สูงสุดไม่เกิน 180 มิลลิกรัมต่อวัน)
เด็ก
อายุ 6 เดือน-2 ปี ยารับประทานปริมาณ 15 มิลลิกรัม วันละ 2 ครั้ง
อายุ 2-11 ปี ยารับประทานปริมาณ 30 มิลลิกรัม วันละ 2 ครั้ง
อายุ 12 ปีขึ้นไป 180 มิลลิกรัม วันละครั้ง หรือปริมาณ 60 มิลลิกรัม วันละ 2 ครั้ง
การใช้ยา Fexofenadine
ควรเก็บในบรรจุภัณฑ์ที่มากับยา ปิดให้สนิท เก็บให้พ้นจากมือเด็ก
เก็บในอุณหภูมิห้อง 20-25 องศา และไม่ควรเก็บในที่ที่มีความชื้นและร้อน
ไม่ควรเก็บไว้ในห้องน้ำ
ให้ทิ้งยาเมื่อไม่ได้ใช้แล้วหรือหมดอายุ
ไม่ควรใช้ยานานหรือเกินปริมาณที่แพทย์กำหนด
หากต้องทดสอบการแพ้ผิวหนัง ควรแจ้งให้แพทย์ทราบก่อน ผู้ใช้อาจต้องหยุดใช้ยาก่อน 2-3 วันก่อนทำการทดสอบ
หากกำลังใช้
ยาลดกรด
ที่มีส่วนประกอบเป็นอลูมิเนียมหรือแมกนีเซียม ควรใช้ก่อนหรือหลังจากใช้ยา Fexofenadine 2-3 ชั่วโมง
หากลืมกินยา ควรรีบกินยาทันทีที่นึกขึ้นได้ แต่หากใกล้จะถึงเวลากินยาครั้งต่อไปแล้ว ให้ข้ามยาที่ลืมกินนั้นไป โดยห้ามเพิ่มปริมาณยาในครั้งต่อไปเด็ดขาด
หากกินยาเกินขนาด อาจมีอาการปากแห้ง เวียนศีรษะและง่วงซึม หรือหากปรากฏอาการล้มฟุบและไม่หายใจ ควรไปพบแพทย์ทันที
ผลข้างเคียงจากการใช้ยา Fexofenadine
ผู้ใช้ยา Fexofenadine อาจปรากฏผลข้างเคียงเพียงเล็กน้อยหรือไม่ปรากฏผลข้างเคียงใดเลย อย่างไรก็ตาม ผู้ใช้บางรายอาจมีอาการทั่วไปจากผลข้างเคียงของยา เช่น
ท้องเสีย
เวียนศีรษะหรือปวดหัว แต่ควรไปพบแพทย์ทันที หากปรากฏอาการดังต่อไปนี้
ปวดหัว เวียนหัว ไอ อาเจียนหรือท้องเสียรุนแรง
เจ็บหนักบริเวณ แขน ขา หรือหลัง
ปวดท้องรุนแรงช่วงเป็นประจำเดือน
ติดเชื้อหรือมีไข้
หัวใจเต้นเร็ว
เจ็บหน้าอก
มีปัญหากับการหายใจ หรือการกลืนหรือเสียงแหบ
อาการแพ้ เช่น มีลมพิษ ผื่นผิวหนัง คัน หรือมีอาการบวมบริเวณ ใบหน้า ริมฝีปากและลิ้น
ดูเพิ่มเติมเกี่ยวกับ :
Undecylenic Acid (อันดีไซลีนิก แอซิด)
การป้องกันลมพิษ
การรักษาลมพิษ