วัคซีนไข้หวัดใหญ่ (Flu Vaccine)
วัคซีนไข้หวัดใหญ่ (Flu Vaccine) เป็นวัคซีนที่ผลิตจากไวรัสที่ตายแล้ว ใช้เพื่อป้องกันไวรัสไข้หวัดใหญ่ที่เป็นสาเหตุของการติดเชื้อทางระบบทางเดินหายใจแบบเฉียบพลัน โดยวัคซีนนี้จะใช้เวลาประมาณ 2 สัปดาห์เพื่อกระตุ้นให้ร่างกายสร้างสารภูมิต้านทานหรือแอนติบอดี้ (Antibody)
ในปัจจุบันเชื้อไวรัสไข้หวัดใหญ่มีด้วยกัน 3 ชนิด คือ ไวรัสชนิด A
B
และ C โดยสำหรับประเทศไทย โรคไข้หวัดใหญ่เป็นโรคที่พบได้ค่อนข้างบ่อย อีกทั้งยังเป็นโรคที่เกิดขึ้นตามฤดูกาลและไวรัสมีการพัฒนาอย่างต่อเนื่อง การเข้ารับการฉีดวัคซีนไข้หวัดใหญ่เป็นประจำทุกปีจึงเป็นสิ่งสำคัญ ทั้งนี้ ผู้ที่ฉีดวัคซีนแล้วก็ยังสามารถเป็นไข้หวัดได้ แต่อาการจะไม่รุนแรงเท่าผู้ที่ไม่ได้รับการฉีดวัคซีน
เกี่ยวกับวัคซีนไข้หวัดใหญ่
กลุ่มยา
วัคซีนป้องกันโรค
ประเภทยา
ยาตามใบสั่งแพทย์
สรรพคุณ
ป้องกันไวรัสไข้หวัดใหญ่
กลุ่มผู้ป่วย
เด็กอายุตั้งแต่ 6 เดือนขึ้นไปและผู้ใหญ่
การใช้ยาในหญิงตั้งครรภ์
Category B
จากการศึกษาในสัตว์ ไม่พบความเสี่ยงในการทำให้เกิดความผิดปกติของตัวอ่อนในครรภ์สัตว์ แต่ไม่มีการศึกษาในมนุษย์หรืออาจพบผลไม่พึงประสงค์ในสัตว์ และยังไม่พบความเสี่ยงในมนุษย์เมื่อใช้ในช่วงสามเดือนแรกของการตั้งครรภ์ รวมทั้งไม่มีหลักฐานทางการศึกษาที่แสดงให้เห็นว่า มีความเสี่ยงเมื่อใช้ในช่วงหลังเดือนที่สามเป็นต้นไป
การใช้ยาในผู้ให้นมบุตร
Category B
จากการศึกษาในสัตว์ ไม่พบความเสี่ยงในการทำให้เกิดความผิดปกติของตัวอ่อนในครรภ์สัตว์ แต่ไม่มีการศึกษาในมนุษย์หรืออาจพบผลไม่พึงประสงค์ในสัตว์ และยังไม่พบความเสี่ยงในมนุษย์เมื่อใช้ในช่วงสามเดือนแรกของการตั้งครรภ์ รวมทั้งไม่มีหลักฐานทางการศึกษาที่แสดงให้เห็นว่า มีความเสี่ยงเมื่อใช้ในช่วงหลังเดือนที่สามเป็นต้นไป
รูปแบบของยา
วัคซีนใช้ฉีดเข้าที่ชั้นกล้ามเนื้อ
คำเตือนในการใช้วัคซีนไข้หวัดใหญ่
ควรแจ้งแพทย์ให้ทราบก่อนเพื่อเป็นการเพิ่มความระมัดระวังในการใช้หรือไม่ควรใช้วัคซีนไข้หวัดใหญ่ในผู้ที่มีลักษณะดังต่อไปนี้
ผู้ที่แพ้ไข่หรือโปรตีนจากไข่ วัคซีนไข้หวัดใหญ่ส่วนมากมีส่วนประกอบของโปรตีนจากไข่อยู่ในปริมาณหนึ่ง เมื่อฉีดเข้าไปจะทำให้เกิดอาการแพ้ได้ ในปัจจุบันมีวัคซีนไข้หวัดใหญ่ชนิดที่ไม่มีส่วนประกอบของโปรตีนจากไข่ โดยทางองค์การอาหารและยา (FDA) อนุมัติให้ใช้ในผู้ที่มีอายุตั้งแต่ 18 ปีขึ้นไป
ผู้ที่เคยมีอาการแพ้อย่างรุนแรงในการฉีดวัคซีนไข้หวัดใหญ่ในครั้งที่ผ่านมา ควรแจ้งเงื่อนไขทางการแพทย์หรืออาการแพ้ต่าง ๆ ให้แพทย์ทราบก่อนการเข้ารับการฉีดวัคซีน
ผู้ที่มีปัญหาเกี่ยวกับภูมิคุ้มกันของร่างกาย เช่น ติดเชื้อเอชไอวี
ภูมิคุ้มกัน
อ่อนแอ รวมถึงผู้ที่ใกล้ชิดกับผู้ที่มีภูมิคุ้มกันอ่อนแอ
ผู้ที่มีประวัติของกลุ่มอาการกิลแลง–บาร์เร หรือกลุ่มอาการจีบีเอส (Guillain–Barré syndrome หรือ GBS) หรือโรคเกี่ยวกับระบบประสาท
ผู้ที่ใช้ยาต้านไวรัส เช่น
อะแมนตาดีน
(Amantadine)
โอเซลทามิเวียร์
(Oseltamivir) รีแมนตาดีน (Rimantadine) ควรแจ้งแพทย์ก่อนรับวัคซีน
ผู้ที่ใช้ยากดภูมิคุ้มกัน เช่น ยาในกลุ่มคอร์ติโคสเตียรอยด์ (Corticosteroids) ควรแจ้งให้แพทย์ทราบก่อนใช้ยานี้
ปริมาณการใช้วัคซีนไข้หวัดใหญ่
ปริมาณการใช้วัคซีนไข้หวัดใหญ่สามารถแบ่งได้ 2 ประเภท คือในผู้ใหญ่และเด็ก โดยมีรายละเอียดเกี่ยวกับปริมาณการใช้วัคซีนดังต่อไปนี้
ผู้ใหญ่และเด็กที่มีอายุตั้งแต่ 9 ปีขึ้นไป ฉีดเพียง 1 ครั้ง ขนาด 0.5 มิลลิกรัม
เด็กที่มีอายุ 6 เดือนถึง 3 ปี ฉีด 1–2 ครั้ง ขนาด 0.25 มิลลิลิตร เว้นระยะ 1 เดือนสำหรับเข็มที่ 2
เด็กที่มีอายุ 3–8 ปี ฉีด 1–2 ครั้ง ขนาด 0.5 มิลลิลิตร เว้นระยะ 1 เดือนสำหรับเข็มที่ 2
การใช้วัคซีนไข้หวัดใหญ่
การฉีดวัคซีนไข้หวัดใหญ่จะฉีดเข้าที่ชั้นกล้ามเนื้อ โดยสำหรับผู้ใหญ่ แพทย์จะฉีดเข้าที่ต้นแขน ส่วนเด็กแพทย์จะฉีดที่ต้นขา
ในกรณีผู้หญิงตั้งครรภ์ การตั้งครรภ์จะส่งผลระบบภูมิคุ้มกันของมารดา ทำให้ป่วย ติดเชื้อ หรือเกิดภาวะแทรกซ้อนได้ง่าย และใช้เวลาในการพักฟื้นนานกว่าปกติ
การฉีดวัคซีนในระหว่างตั้งครรภ์ค่อนข้างมีความปลอดภัย โดยภูมิคุ้มกันจากแม่สามารถถ่ายทอดไปยังทารก ทำให้ทารกหลังคลอดที่มีอายุต่ำกว่า 6 เดือนมีภูมิคุ้มกันและมีโอกาสป่วยน้อยลง
นอกจากนี้ สำหรับผู้หญิงที่ตั้งครรภ์ วัคซีนจะมีประสิทธิภาพในการป้องกันโรคได้ร้อยละ 70–90 ป้องกันการเกิดภาวะแทรกซ้อนรุนแรงจากการติดเชื้อและการเสียชีวิตซึ่งสูงกว่าคนปกติถึง 6 เท่า รวมถึงป้องกันความเสี่ยงต่าง ๆ ที่จะเกิดขึ้น เช่น
การ
คลอดก่อนกำหนด
ภาวะทารกมีน้ำหนักตัวน้อยกว่าเกณฑ์
เยื่อหุ้มสมองอักเสบ
โรคไข้สมองอักเสบ
การติดเชื้อที่หูชั้นกลาง
หลอดลมอักเสบ
การติดเชื้อที่หน้าอกที่สามารถพัฒนาไปสู่โรคปอดบวม
การติดเชื้อในกระแสเลือด
ปฏิกิริยาระหว่างวัคซีนไข้หวัดใหญ่กับยาอื่น
โดยปกติแล้ว วัคซีนไข้หวัดใหญ่จะค่อนข้างปลอดภัยต่อผู้เข้ารับการฉีดวัคซีน ซึ่งผู้เข้ารับการฉีดวัคซีนสามารถรับการฉีดวัคซีนไข้หวัดใหญ่ร่วมกับวัคซีนชนิดอื่น ๆ ได้ อย่างไรก็ตาม สำหรับผู้หญิงที่กำลังตั้งครรภ์ หากต้องการรับการฉีดวัคซีนควรปรึกษาแพทย์ก่อน
ผลข้างเคียงจากการใช้วัคซีนไข้หวัดใหญ่
ภายหลังจากฉีดวัคซีน ผู้รับการฉีดวัคซีนควรนั่งพักประมาณ 30 นาทีเพื่อสังเกตอาการหรือความผิดปกติ โดยผลข้างเคียงที่ผู้ที่รับการฉีดอาจพบได้ เช่น
ผลข้างเคียงทั่วไป
ในกรณีนี้ ผู้ที่มีอาการมักพบว่าอาการจะดีขึ้นภายใน 1–2 วัน
อาการแดง ปวด หรือบวมที่บริเวณกล้ามเนื้อต้นแขนหรือต้นขาซึ่งเป็นจุดที่ทำการฉีดวัคซีน รวมถึงอาการปวดศีรษะหรือปวดตามกล้ามเนื้อในส่วนต่าง ๆ ของร่างกาย สามารถป้องกันได้ด้วยการรับประทาน
ยา
ไอบูโพรเฟน
(Ibuprofen) ก่อนการฉีดวัคซีนเพื่อลดอาการปวด
วิงเวียนศีรษะหรือ
เป็นลม
โดยเฉพาะผู้ที่มีอาการก่อนการฉีดวัคซีน สามารถแจ้งให้แพทย์ทราบก่อนได้ สามารถป้องกันได้ด้วยการนั่งพักสักครู่ หรือรับประทานของหวานก่อนหรือหลังการฉีดวัคซีน
มีไข้อ่อน ๆ ประมาณ 38 องศาเซลเซียส เป็นอาการปกติที่สามารถพบได้ทั่วไปหลังการฉีดวัคซีน สามารถรับประทานยาไอบูโพรเฟน ยาอะเซตามีโนเฟน (Acetaminophen) หรือ
ยา
พาราเซตามอล
(Paracetamol) เพื่อบรรเทาอาการได้
ผลข้างเคียงที่มีอาการรุนแรง
กรณีนี้เป็นกรณีที่ได้น้อย แต่หากพบอาการเหล่านี้ควรรีบพบแพทย์โดยด่วน
มี
ไข้
สูงกว่า 38 องศาเซลเซียส
อาการแพ้อย่างรุนแรง จะเกิดขึ้นหลังฉีดวัคซีนประมาณ 2–3 ชั่วโมง โดยจะมีอาการได้ดังต่อไปนี้ เช่น ลมพิษ หายใจลำบาก หัวใจเต้นเร็ว วิงเวียนศีรษะ อ่อนแรง
กลุ่มอาการกิลแลง–บาร์เร หรือกลุ่มอาการจีบีเอส (Guillain–Barré Syndrome หรือ GBS) เป็นอาการที่พบได้น้อย โดยจะมีอาการทางระบบประสาททำให้ร่างกายอ่อนแอหรือเป็นอัมพาตทั่วร่างกาย ส่วนมากจะเกิดขึ้นกับคนที่เคยพบประวัติเกี่ยวกั
บกลุ่มอาการกิลแลง–บาร์เร
มาก่อน
ดูเพิ่มเติมเกี่ยวกับ :