Ramipril (รามิพริล)
Ramipril (รามิพริล)
เป็นยายับยั้งหรือต้านเอนไซม์เอซีอี
(
ACE Inhibitors) ออกฤทธิ์ขยายหลอดเลือดเพื่อช่วยให้เลือดไหลเวียนได้ง่ายขึ้น ใช้รักษาภาวะความดันโลหิตสูง ภาวะหัวใจล้มเหลว และใช้รักษาอาการหลังเกิดภาวะกล้ามเนื้อหัวใจขาดเลือด นอกจากนี้ อาจถูกนำมาใช้ป้องกันโรคหัวใจและโรคหลอดเลือดหัวใจในผู้ป่วยที่มีความเสี่ยงสูงด้วย
เกี่ยวกับยา Ramipril
กลุ่มยา
ยาเอซีอี อินฮิบิเตอร์
ประเภทยา
ยาตามใบสั่งแพทย์
สรรพคุณ
รักษาภาวะความดันโลหิตสูงและภาวะหัวใจล้มเหลว
กลุ่มผู้ป่วย
ผู้ใหญ่
รูปแบบของยา
ยารับประทาน
การใช้ยาในหญิงตั้งครรภ์
Category D
จากการศึกษาในมนุษย์ พบความเสี่ยงทำให้เกิดความผิดปกติต่อทารกในครรภ์ จะใช้ก็ต่อเมื่อพิจารณาแล้วว่า ก่อให้เกิดประโยชน์ต่อมารดาและยอมรับความเสี่ยงที่อาจเกิดต่อทารกในครรภ์ โดยมากมักใช้ในกรณีที่จำเป็นในการช่วยชีวิต หรือใช้รักษาโรคร้ายแรงของมารดา ซึ่งไม่สามารถใช้ยาอื่น ๆ ทดแทนได้
คำเตือนในการใช้ยา Ramipril
แจ้งให้แพทย์ทราบก่อนใช้ยาหากมีประวัติการแพ้ยา Ramipril หรือส่วนประกอบของยาชนิดนี้ รวมถึงยา
ต้านเอนไซม์เอซีอี
ชนิดอื่น ๆ เนื่องจากยาชนิดนี้อาจมีส่วนผสมบางอย่างที่อา
จทำให้เกิดอาการแพ้หรือปัญหาสุขภาพอื่น ๆ
แจ้งให้แพทย์ทราบเกี่ยวกับประวัติทางการแพทย์ของผู้ป่วยหากเคยมีประวัติเกี่ยวกับโรคไต โรคตับ
กลุ่มอาการมาร์แฟนซินโดรมที่ส่งผลให้ตัวสูงและผอมผิดปกติ โรคโจเกรนหรือโรคปากแห้งตาแห้ง โรคลูปัสหรือโรคแพ้ภูมิตัวเอง
โรคผิวหนังแข็ง และ
โรคข้ออักเสบรูมาตอยด์
รวมถึงหากมีประวัติทางการแพทย์อื่น ๆ เช่น เคยมีอาการบวมบริเวณใบหน้า ริมฝีปาก ลิ้น และคอ ฟอกไต และมีระดับโพแทสเซียมในเลือดสูง เป็นต้น
ห้ามรับประทานยา Ramipril ภายใน 36 ชั่วโมงก่อนหรือหลังใช้ยาที่มีส่วนผสมของ
ซาคูบิทริลอย่างเอนเทรสโต
หลีกเลี่ยงการดื่มแอลกอฮอล์
การใช้สารเสพติด การขับรถ การทำงานกับเครื่องจักร หรือการทำกิจกรรมที่ต้องอาศัยความตื่นตัวในระหว่างที่ใช้ยา และควรปรึกษาแพทย์จนแน่ใจว่ายาไม่ทำให้เกิดผลข้างเคียงที่เป็นอันตราย เนื่องจากยา Ramipril อาจส่งผลให้มีอาการวิงเวียนหรือง่วงซึมได้
หากจำเป็นต้องเข้ารับการผ่าตัด ควรแจ้งศัลยแพทย์ให้ทราบล่วงหน้าว่ากำลังใช้ยานี้ ซึ่งอาจจำเป็นต้องงดใช้ยาไปชั่วคราวก่อน
หลีกเลี่ยงการเปลี่ยนอิริยาบถจากการนั่งหรือการนอนอย่างรวดเร็ว โดย
ควรลุกขึ้นจากท่านั่งหรือท่านอนอย่างช้า ๆ เพื่อลดความเสี่ยงของอาการมึนงงเมื่อรับประทานยานี้
ยา Ramipril อาจทำให้ความดันโลหิตลดลงเมื่อใช้ร่วมกับยาขับปัสสาวะและยาลดความดันโลหิตอื่น ๆ อาจทำให้ไตเสื่อมเมื่อใช้ร่วมกับยากลุ่ม NSAIDs และอาจส่งผลให้ระดับลิเทียมในเลือดสูงขึ้นจนเป็นอันตรายได้ นอกจากนี้ ยาชนิดนี้อาจทำให้ระดับโพแทสเซียมในเลือดสูงเมื่อใช้ร่วมกับอาหารเสริมหรือยาขับปัสสาวะในกลุ่มโพแทสเซียม-สแปริ่งไดยูเรติก ดังนั้น หากต้องใช้ยาดังข้างต้น ควรปรึกษาแพทย์ให้ดีก่อนใช้เสมอ
สำหรับผู้ป่วยโรคเบาหวาน ห้ามใช้ยาชนิดนี้ร่วมกับยาที่มีส่วนผสมของอะลิสคิเรน เช่น เทคเทอร์นา หรือเทกแคมโล เป็นต้น
สำหรับผู้ป่วยโรคไต ควรหลีกเลี่ยงการรับประทานยาชนิดนี้ร่วมกับยาที่มีส่วนผสมของอะลิสคิเรน
ควรปรึกษาแพทย์หากใช้อาหารเสริมหรือสารทดแทนเกลือที่มีส่วนผสมของโ
พแทสเซียม และควรปฏิบัติตามคำแนะนำของแพทย์อย่างเคร่งครัด เนื่องจากยาชนิดนี้อาจทำให้ระดับโพแทสเซียมในร่างกายเพิ่มสูงขึ้น
ผู้ที่กำลังตั้งครรภ์ควรหยุดใช้ยาชนิดนี้และแจ้งให้แพทย์ทราบทันทีที่รู้ว่าตนกำลังตั้งครรภ์ เนื่องจากยาอาจทำให้ทารกในครรภ์ได้รับอันตรายจนอาจถึงแก่ชีวิตได้
ไม่ควรใช้ยาชนิดนี้หากอยู่ในช่วงให้นมบุตร
เนื่องจากยาอาจถูกส่งผ่านทางน้ำนมและส่งผลข้างเคียงที่เป็นอันตรายต่อบุตรได้
ปริมาณการใช้ยา Ramipril
ภาวะความดันโลหิตสูง
ตัวอย่างการใช้ยา Ramipril เพื่อรักษา
ภาวะความดันโลหิตสูง
ผู้ใหญ่
ปริมาณยาเริ่มต้น 2.5 มิลลิกรัม รับประทานวันละ 1 ครั้ง
โดยให้รับประทานครั้งแรกในช่วงเวลาก่อนนอน
ปริมาณยาต่อเนื่อง 2.5-5 มิลลิกรัม รับประทาน 1 ครั้งต่อวัน
ในกรณีที่จำเป็น ให้ใช้ยาปริมาณสูงสุดไม่เกิน 10 มิลลิกรัมต่อวัน
ภาวะหัวใจล้มเหลว
ตัวอย่างการใช้ยา Ramipril เพื่อรักษา
ภาวะหัวใจล้มเหลว
ผู้ใหญ่
ปริมาณยาเริ่มต้น 1.25 มิลลิกรัม รับประทาน 1 ครั้งต่อวัน
ปริมาณยาสูงสุดไม่เกิน 10 มิลลิกรั
มต่อวัน
หากรับประทานในปริมาณ 2.5 มิลลิกรัมขึ้นไป อาจรับประทานวันละ 1 ครั้ง หรือแบ่งรับประทานวันละ 2 ครั้ง
หลังการเกิดภาวะกล้ามเนื้อหัวใจขาดเลือด
ตัวอย่างการใช้ยา Ramipril เพื่อรักษาหลังการเกิด
ภาวะกล้ามเนื้อหัวใจขาดเลือด
ผู้ใหญ่
ปริมาณยาเริ่มต้น 2.5 มิลลิกรัม รับประทานวันละ 2 ครั้ง โดยเริ่มรับประทานหลังจากเกิดภาวะนี้ขึ้นประมาณ 3-10 วัน และอาจเพิ่มปริมาณเป็น 5 มิลลิกรัม รับประทานวันละ 2 ครั้ง หลังผ่านไป 2 วัน
ปริมาณยาต่อเนื่อง 2.5-5 มิลลิกรัม รับประทานวันละ 2 ครั้ง
โรคหัวใจและหลอดเลือดหัวใจ
ตัวอย่างการใช้ยา Ramipril เพื่อป้องกัน
โรคหัวใจ
และหลอดเลือดหัวใจ
ผู้ใหญ่
ปริมาณยาเริ่มต้น 2.5 มิลลิกรัม รับประทาน 1 ครั้งต่อวัน
โดยหลังจากผ่านไป 1 สัปดาห์ หากร่างกายผู้ป่วยสามารถทนได้โดยไม่มีอาการข้างเคียง อาจเพิ่มปริมาณยาสูงสุดได้ไม่เกิน 5 มิลลิกรัมต่อวัน
ปริมาณยาต่อเนื่อง 10 มิลลิกรัม รับประทาน 1 ครั้งต่อวัน หลังจากผ่านไป 3 สัปดาห์
การใช้ยา Ramipril
ใช้ยา Ramipril ตามฉลากและตามคำสั่งแพทย์อย่างเคร่งครัด หากมีข้อสงสัยควรสอบถามแพทย์หรือเภสัชกรก่อนใช้ยาเสมอ
สามารถรับประทานยา Ramipril พร้อมหรือไม่พร้อมมื้ออาหารก็ได้ โดยควรใช้ยาตามคำแนะนำบนฉลากเสมอ
รับประทานยาโดยกลืนยาทั้งเม็ดโดยไม่ต้องเคี้ยวยา หรือใช้วิธีแกะแคปซูลเทยาผสมกับน้ำเปล่าครึ่งแก้วหรือน้ำที่มีปริมาณ 120 มิลลิลิตร เพื่อให้กลืนยาได้ง่ายขึ้น ทั้งนี้ หลังจากผสมยาแล้วสามารถเก็บยานั้นไว้ในอุณหภูมิห้องได้นาน 24 ชั่วโมงและเก็บในตู้เย็นได้นาน 48 ชั่วโมง
ห้ามแบ่งยารับประทานร่วมกับผู้อื่น
หากผู้ป่วยลืมรับประทานยา ให้รับประทานทันทีที่นึกขึ้นได้ หากใกล้กับเวลาที่ต้องใช้ยาในรอบถัดไป ให้ข้ามไปใช้ยารอบต่อไป โดยไม่ต้องเพิ่มปริมาณยา
หากมีอาการคลื่นไส้ อาเจียน
ท้องเสีย
หรือมีเหงื่อออกมากผิดปกติ ควรรีบแจ้งให้แพทย์ทราบทันที เนื่องจากร่างกายอาจสูญเสียน้ำมากเกินไป ซึ่งอาจนำไปสู่ภาวะความดันโลหิตต่ำ ความผิดปกติของเกลือแร่ในร่างกาย หรือภาวะไตวายได้
ยา Ramipril อาจส่งผลให้ผู้ป่วยมีความดันโลหิตต่ำกว่าปกติ ดังนั้น แพทย์อาจแนะนำให้ผู้ป่วยเข้ารับการตรวจความดันโลหิตและตรวจเลือดอย่างสม่ำเสมอ เพื่อตรวจดูระดับของโพแทสเซียม
ควรดื่มน้ำในปริมาณที่เหมาะสมในระหว่างที่ใช้ยา
ควรใช้ยาชนิดนี้อย่างสม่ำเสมอเพื่อให้ได้รับประโยชน์สูงสุด และควรรับประทานยาเวลาเดียวกันในแต่ละวัน
ไม่ควรหยุดรับประทานยาเองแม้จะไม่มีอาการป่วยใด ๆ แล้วก็ตาม แต่
ควรรับประทานยาอย่างต่อเนื่อง เพราะความผิดปกติบางชนิดอย่างภาวะความดันโลหิตสูงอาจไม่แสดงอาการป่วยออกมาให้เห็นอย่างชัดเจน
การเปลี่ยนแปลงรูปแบบการใช้ชีวิตด้วยวิธีต่าง ๆ อย่างการผ่อนคลายความเครียด การออกกำลังกาย และการปรับเปลี่ยนโภชนาการ อาจช่วยเพิ่มประสิทธิภาพของยา Ramipril ได้ อย่างไรก็ตาม ควรปรึกษาแพทย์หรือเภสัชกรให้ถี่ถ้วนก่อนเสมอ
เก็บรักษายาในอุณหภูมิห้อง ให้ห่างจากความร้อน แสงแดด และความชื้น โดยเก็บในบรรจุภัณฑ์ที่ปิดสนิท ห้ามเก็บในห้องน้ำ และควรเก็บยาให้พ้นจากมือเด็กและสัตว์เลี้ยง
ผลข้างเคียงจากการใช้ยา Ramipril
การใช้ยา Ramipril อาจมีผลข้างเคียงที่พบได้ทั่วไป เช่น ปวดศีรษะ ไอแห้ง เวียนศีรษะ อ่อนเพลีย
ตามัว มีเหงื่อออก
และรู้สึกเหนื่อย เป็นต้น
อย่างไรก็ตาม หากผู้ป่วยมีผลข้างเคียงอื่น ๆ ที่รุนแรงดังต่อไปนี้ ควรรีบไปพบแพทย์ทันที
อาการที่เป็นสัญญาณของการแพ้ยา เช่น ลมพิษ ปวดท้องอย่างรุนแรง หายใจลำบาก มีอาการบวมบริเวณใบหน้า ริมฝีปาก ลิ้น หรือคอ เป็นต้น
เวียนศีรษะคล้ายจะเป็นลม
มีไข้ หนาวสั่น เจ็บคอ เป็นหวัดหรือไข้หวัดใหญ่
ตับเกิดความผิดปกติ อาจมีอาการผิวเหลืองและตาเหลือง ปัสสาวะมีสีเข้ม ปวดท้อง คลื่นไส้อาเจียนอย่างต่อเนื่อง และท้องเสีย
ไตเกิดความผิดปกติ อาจพบว่ามีปัสสาวะน้อย เจ็บปวดขณะปัสสาวะ หรือปัสสาวะลำบาก
มีระดับโพแทสเซียมในร่างกายสูง ซึ่งอาจเกิดอาการคลื่นไส้ กล้ามเนื้ออ่อนแรง รู้สึกเจ็บคล้ายเข็มทิ่มตามตัว เจ็บหน้าอก หัวใจเต้นช้าหรือเต้นไม่สม่ำเสมอ และเคลื่อนไหวลำบาก
ดูเพิ่มเติมเกี่ยวกับ :