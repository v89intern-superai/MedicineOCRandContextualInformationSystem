เลโวเซทิริซีน (Levocetirizine)
Levocetirizine (เลโวเซทิริซีน)
เป็นยาแก้แพ้ในกลุ่มต้านสารฮีสตามีน (Antihistamine) ออกฤทธิ์โดยการยับยั้งการทำงานของสารฮีสตามีนในร่างกายที่ทำให้เกิดอาการแพ้ต่าง ๆ เช่น ไอ จาม คัดจมูก น้ำมูกไหล ตาแฉะ น้ำตาไหล หรืออาการคันตามจมูก ดวงตา และผิวหนัง ซึ่งอาการส่วนใหญ่มักเกิดจากโรคภูมิแพ้อากาศ (
Allergic Rhinitis
) ไข้ละอองฟาง (Hay Fever) ลมพิษ (Urticaria) หรืออาการแพ้อื่น ๆ
เกี่ยวกับยา Levocetirizine
กลุ่มยา
ยาต้านการทำงานของฮิสตามีน
ประเภทยา
ยาที่หาซื้อได้เอง ยาตามใบสั่งแพทย์
สรรพคุณ
ลดอาการแพ้และบรรเทาอาการหวัด
กลุ่มผู้ป่วย
เด็กอายุ 6 เดือนขึ้นไป และผู้ใหญ่
รูปแบบของยา
ยาเม็ด ยาน้ำ
การใช้ยาในหญิงตั้งครรภ์และผู้ให้นมบุตร
จากการศึกษาในสัตว์ ไม่พบความเสี่ยงในการทำให้เกิดความผิดปกติของตัวอ่อนในครรภ์สัตว์ แต่ไม่มีการศึกษาในมนุษย์ หรืออาจพบผลไม่พึงประสงค์ในสัตว์ แต่ยังไม่พบความเสี่ยงในมนุษย์เมื่อใช้ในช่วงสามเดือนแรกของการตั้งครรภ์ รวมทั้งไม่มีหลักฐานทางการศึกษาที่แสดงให้เห็นว่า มีความเสี่ยงเมื่อใช้ในช่วงหลังเดือนที่สามเป็นต้นไป ดังนั้นผู้ที่กำลังตั้งครรภ์ควรใช้ยา Levocetirizine เมื่อจำเป็นเท่านั้น และสำหรับผู้ที่อยู่ระหว่างให้นมบุตร ควรปรึกษาแพทย์ก่อนใช้ยานี้ เพราะแม้จะยังไม่มีการยืนยันว่าตัวยาจะส่งผลอันตรายต่อทารก แต่มีความเป็นไปได้ว่าสารจากตัวยาอาจปนมากับน้ำนมได้
คำเตือนในการใช้ยา Levocetirizine
เพื่อความปลอดภัยในการใช้ยา ผู้ป่วยควรระมัดระวังและปฏิบัติตามคำแนะนำดังต่อไปนี้
แจ้งให้แพทย์หรือเภสัชกรทราบทุกครั้งหากมีประวัติการแพ้ยาต่าง ๆ โดยเฉพาะยานี้และยา
เซทิริซีน
(
Cetirizine
)
หรือกำลังใช้ผลิตภัณฑ์สมุนไพร วิตามิน หรือยาอื่น ๆ ร่วมด้วย เช่น ยาริโทนาเวียร์ (Ritonavir) หรือยาทีโอฟิลลีน (Theophyline)
แจ้งให้แพทย์หรือเภสัชกรทราบก่อนใช้ยาทุกครั้งหากผู้ป่วยมีปัญหาเกี่ยวกับไต ตับ ถุงน้ำดี หรือกำลังป่วยเป็นโรคต่าง ๆ เช่น
โรคลมชัก
โรคพอร์ไฟเรีย (Porphyria) มีปัญหาในการปัสสาวะจากโรคของไขสันหลังหรือโรคต่อมลูกหมากโต
แจ้งให้แพทย์หรือเภสัชกรทราบหากกำลังตั้งครรภ์หรืออยู่ระหว่างให้นมบุตร
ห้ามใช้ยา Levocetirizine ในเด็กที่มีอายุต่ำกว่า 6 เดือน และ
เด็กอายุต่ำกว่า 12 ปีที่มีปัญหาเกี่ยวกับไต
ผู้ที่ป่วยเป็นโรคไตวายระยะสุดท้ายหรืออยู่ระหว่างกระบวนการฟอกเลือดไม่ควรใช้ยานี้
ยา Levocetirizine อาจทำให้ผู้ป่วยง่
วงซึมหรือเผลอหลับขณะทำกิจกรรมต่าง ๆ จึงควรหลีกเลี่ยงการขับขี่ยานพาหนะหรือกิจกรรมที่ต้องตื่นตัวอยู่ตลอดเวลา
ไม่ควรใช้ยา Levocetirizine ร่วมกับการดื่มแอลกอฮอล์หรือยาที่ทำให้ผู้ใช้เกิดอาการง่วงซึม เนื่องจากจะทำให้เกิดอาการง่วงซึมมากกว่าเดิม เช่น กลุ่มยาโอปิออยด์ (Opioid Medication) ยานอนหลับ ยาคลายกล้ามเนื้อ ยาคลายความกังวล ยากันชัก (Anticonvulsant) ยากดประสาทส่วนกลางชนิดอื่น ๆ เป็นต้น
ผู้ป่วยสูงอายุที่ต้องรับประทานยา ควรปรึกษาแพทย์ก่อนใช้ยานี้ เนื่องจากผู้สูงอายุอาจตอบสนองต่อยาได้ไวและเกิดอาการข้างเคียงได้ง่าย
ปริมาณการใช้ยา Levocetirizine
ปริมาณ
และระยะเวลาในการ
ใช้ยาจะขึ้นอยู่กับช่วงอายุของผู้ป่วยและดุลยพินิจของแพทย์ผู้รักษา โดยมีตัวอย่างการใช้ยา ดังนี้
ลมพิษและภูมิแพ้
ตัวอย่างการใช้ยา Levocetirizine เพื่อบรรเทาอาการจากผื่นลมพิษและ
โรคภูมิแพ้
เด็กอายุ 6 เดือน-5 ปี รับประทานยาวันละ 1 ครั้ง ครั้งละ 1.25 มิลลิกรัม ในช่วงกลางคืน
เด็กอายุ 6-11 ปี รับประทานยาวันละ 1 ครั้ง ครั้งละ 2.5 มิลลิกรัม ในช่วงกลางคืน
เด็กอายุ 12 ปีขึ้นไป รับประทานยาวันละ 1 ครั้ง ครั้งละ 5 มิลลิกรัม ในช่วงกลางคืน
หากอาการไม่รุนแรง อาจรับประทานเพียง 2.5 มิลลิกรัม
ผู้ใหญ่รับประทานยาวันละ 1 ครั้ง ครั้งละ 5 มิลลิกรัม ในช่วงกลางคืน
หากอาการไม่รุนแรง อาจรับประทานเพียง 2.5 มิลลิกรัม
การใช้ยา Levocetirizine
ผู้ป่วยควรรับประทานยา Levocetirizine ในปริมาณที่ฉลากหรือแพทย์กำหนด เพราะ
การรับประทานยาเกิน
ขนาดอาจส่งผลให้ผู้ป่วยเกิดอาการง่วงซึมขั้นรุนแรง
สำหรับผู้ป่วยที่เป็นเด็กเล็ก แพทย์อาจเลือกจ่ายยาชนิดน้ำ
ซึ่งผู้ปกครองควรระมัดระวังปริมาณการรับประทานยาของเด็กอย่างเคร่งครัด เนื่องจากใน
เด็กจะดูดซึมตัวยา Levocetirizine มากกว่าผู้ใหญ่ 2 เท่า จึงควรใช้อุปกรณ์สำหรับตวงยาโดยเฉพาะ เพื่อป้องกันการรับประทานยาเกินขนาด
ยา Levocetirizine สามารถรับประทานได้ทั้งก่อนและหลังอาหาร
ผู้ป่วยอาจ
รับประทานยา
ในเวลาเดิมของทุกวันเพื่อช่วยจดจำเวลาและป้องกันการลืมรับประทานยา
หาก
ลืมรับประทานยา
ตามเวลาที่กำหนด ให้รับประทานยาทันที แต่หากใกล้ถึงเวลารอบถัดไป ให้ข้ามไปรับประทานในรอบถัดไปโดยไม่ต้องเพิ่มปริมาณยาเป็น 2 เท่า
หากรับประทานยาแล้วอาการต่าง ๆ ไม่ดีขึ้นหรือมีไข้ควรหยุดใช้ยาและไปพบแพทย์
สำหรับการเก็บรักษายา ควรเก็บยาให้ห่างมือเด็กและเก็บไว้ในอุณหภูมิห้อง หลีกเลี่ยงความชื้นและความร้อน
และที่สำคัญผู้ป่วยควรดูวันหมดอายุบนฉลากยาก่อนใช้ยาทุกครั้ง
ผลข้างเคียงจากการใช้ยา Levocetirizine
การใช้ยา Levocetirizine อาจส่งผลข้างเคียงต่อร่างกายได้ โดยอาการที่มักพบได้ทั่วไป เช่น ง่วงซึม อ่อนเพลีย ไอ มีไข้ เจ็บไซนัส อาเจียน ท้องเสีย ท้องผูก ปากแห้ง น้ำหนักขึ้น เจ็บคอ ติดเชื้อที่หู เลือดกำเดาไหล ซึ่งอาการที่กล่าวมาสามารถหายเองได้เมื่อร่างกายคุ้นชินกับยา แต่หากอาการต่าง ๆ ไม่ดีขึ้นหรือพบอาการอื่น ๆ เพิ่มเติม ผู้ป่วยควรหยุดใช้ยาและแจ้งให้แพทย์ทราบ
นอกจากนี้ ผู้ป่วยควรหยุดใช้ยาทันทีและไปพบแพทย์ หากพบอาการดังต่อไปนี้
มีอาการแพ้ เช่น ผื่น
ลมพิษ
คัน บวม แดง ผิวลอก หายใจลำบาก แน่นหน้าอกหรือลำคอ เสียงแหบ กลืนอาหารและพูดลำบาก
ไม่มีปัสสาวะ หรือปัสสาวะน้อยและเจ็บเมื่อปัสสาวะ
มีไข้ วิงเวียนศีรษะคล้ายจะเป็นลม
บวมตามใบหน้า ริมฝีปาก ช่องปาก ลิ้น คอ แขน มือ เท้า ข้อ และขาส่วนล่าง
ในเด็กอาจพบอาการติดเชื้อในหู เจ็บหู
หูอื้อ
มีของเหลวไหลออกมาจากหู และกระสับกระส่าย
ดูเพิ่มเติมเกี่ยวกับ :