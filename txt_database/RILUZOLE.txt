Riluzole (ริลูโซล)
Riluzole (ริลูโซล)
เป็นยาที่ใช้ในผู้ป่วยโรคกล้ามเนื้ออ่อนแรงเอแอลเอส (Amyotrophic
Lateral Sclerosis:
ALS) ออกฤทธิ์ช่วยลดระดับสารกลูตาเมตในร่างกายและลดกรดอะมิโน
ที่ส่งผลกระทบต่อเส้นประสาทที่ส่งข้อมูลจากสมองไปสู่กล้ามเนื้อ
อาจช่วยชะลอการดำเนินโรคและยืดอายุขัยของผู้ป่วย แต่ไม่สามารถรักษาโรคให้หายขาดได้ นอกจากนี้ อาจนำมาใช้บรรเทาอาการอื่น ๆ ตามดุลยพินิจของแพทย์ด้วย
เกี่ยวกับยา Riluzole
กลุ่มยา
ยาบรรเทาอาการของโรคที่เกิดจากการเสื่อมของเซลล์ประสาท และโรคเกี่ยวกับระบบประสาทและกล้ามเนื้อ
ประเภทยา
ยาตามใบสั่งแพทย์
สรรพคุณ
ช่วยชะลออาการของโรคกล้ามเนื้ออ่อนแรงเอแอลเอส และลดระดับสารกลูตาเมตในร่างกาย
กลุ่มผู้ป่วย
ผู้ใหญ่
รูปแบบของยา
ยารับประทาน
การใช้ยาในหญิงตั้งครรภ์
Category C
จากการศึกษาในสัตว์พบว่า
ทำให้เกิดความผิดปกติต่อตัวอ่อนในครรภ์สัตว์
แต่ไม่มีการศึกษาในมนุษย์ หรือไม่มีข้อมูลเพียงพอในการศึกษาทดลอง
ในมนุษย์และสัตว์ ควรใช้ยาเมื่อพิจารณาแล้วว่า
มีประโยชน์มากกว่าความเสี่ยงที่อาจเกิดขึ้นต่อทารกในครรภ์
คำเตือนในการใช้ยา Riluzole
แจ้งให้แพทย์ทราบก่อนใช้ยาหากมีประวัติ
แพ้ยา
หรือส่วนประกอบของยาชนิดนี้ รวมถึงยาและสารอื่น ๆ เพราะยาอาจมีส่วนประกอบที่ทำให้เกิดอาการแพ้ยาหรือเกิดผลข้างเคียงอื่น ๆ ตามมาได้
แจ้งให้แพทย์ทราบก่อนใช้ยาหากกำลังป่วยหรือมีประวัติเป็นโรคไตหรือโรคตับ โดยเฉพาะสตรีและผู้สูงอายุ รวมทั้งผู้ที่ใช้ยาที่เป็นอันตรายต่อตับ เช่น ยาปฏิชีวนะ ยาต้านเชื้อรา ยาต้านไวรัส รวมถึงยาต้านไวรัสเอชไอวี ยาคุมกำเนิด ฮอร์โมนทดแทน ยารักษาโรคข้ออักเสบ ยากันชักอย่างยาคาร์บามาซีปีนและยาเฟไนโทอิน และยาลดคอเลสเตอรอลในกลุ่มสแตติน เป็นต้น
แจ้งให้แพทย์ทราบเกี่ยวกับยา วิตามิน หรือสมุนไพรทุกชนิดที่ผู้ป่วยใช้
เพราะยาบางชนิดอาจ
ทำปฏิกิริยากับยานี้ได้ อย่างยาอัลโลพูรินอล ยาเมทิลโดปา และยาซัลฟาซาลาซิน ซึ่งอาจทำให้ผู้ป่วยมีปัญหาเกี่ยวกับตับ รวมถึงยาที่ส่งผลต่อเอนไซม์ตับ ซึ่งอาจจะเร่งการขับยา Riluzole ออกจากร่างกาย เช่น ยาอะมิทริปไทลีน
ยาโอเมพราโซล
ยาไรแฟมปิน และยาปฏิชีวนะกลุ่มควิโนโลนอย่างยาไซโปรฟลอกซาซิน เป็นต้น
ห้ามเริ่มใช้ยา หยุดใช้ยา หรือเปลี่ยนแปลงปริมาณยาด้วยตนเองโดยไม่ได้รับคำแนะนำจากแพทย์
ควรระมัดระวังขณะขับขี่ยานพาหนะหรือทำกิจกรรมที่ต้องตื่นตัวอยู่ตลอดเวลา เพราะยานี้อาจทำให้ผู้ป่วยเวียนศีรษะหรือง่วงนอนได้
ผู้ป่วยอาจต้อง
ตรวจเลือด
บ่อยครั้งในระหว่างที่ใช้ยา เพื่อตรวจดูการทำงานของตับ
หลีกเลี่ยงการดื่มแอลกอฮอล์ เพราะ
อาจเสี่ยงทำให้ตับถูกทำลายเพิ่มขึ้นขณะใช้ยานี้
หลีกเลี่ยงการสูบบุหรี่ เพราะอาจส่งผลให้ประสิทธิภาพของยาลดลงได้
หลีกเลี่ยงการดื่มกาแฟ ชา น้ำอัดลม หรือเครื่องดื่มที่มีส่วนผสมของคาเฟอีน เพราะอาจทำให้ยาสะสมอยู่ในร่างกายมากจนเกินไป
ผู้ที่กำลังตั้งครรภ์หรือวางแผนจะมีบุตร ควรปรึกษาแพทย์ถึงผลดีผลเสียและความเสี่ยงต่อทารกก่อนใช้ยานี้
ควรหลีกเลี่ยงการให้นมบุตรขณะใช้ยานี้ เพราะยาอาจซึมผ่านน้ำนมมารดาและเป็นอันตรายต่อทารกได้
ห้ามใช้ยานี้ในเด็กอายุต่ำกว่า 18 ปี หากไม่ได้รับคำแนะนำจากแพทย์
ปริมาณการใช้ยา Riluzole
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา ซึ่งโดยทั่วไปการใช้ยาในผู้ใหญ่เพื่อช่วยชะลออาการของ
โรคกล้ามเนื้ออ่อนแรงเอแอลเอส
จะเป็นการรับประทานยาในปริมาณ 50 มิลลิกรัม 2 ครั้ง/วัน
การใช้ยา Riluzole
ใช้ยาตามฉลากและตามคำสั่งแพทย์อย่างเคร่งครัด ห้ามใช้ยานี้ในปริมาณมากกว่า น้อยกว่า หรือติดต่อกันนานกว่าที่แพทย์แนะนำ หากมีข้อสงสัยใด ๆ ควรปรึกษาแพทย์หรือเภสัชกรก่อนใช้ยาเสมอ
รับประทานยาทุก ๆ 12 ชั่วโมง ในเวลาเดิมของแต่ละวัน
รับประทานยาก่อนอาหารอย่างน้อย 1 ชั่วโมง หรือรับประทานยาหลังอาหาร 2 ชั่วโมง
ห้ามให้ผู้อื่นใช้ยานี้ และห้ามใช้ยาของผู้อื่น
หากผู้ป่วยลืมรับประทานยา ให้รับประทานทันทีที่นึกขึ้นได้ หากใกล้ถึงช่วงเวลาของยารอบถัดไป ให้ข้ามไปรับประทานยาตามเวลาปกติ โดยห้ามเพิ่มปริมาณยาเป็น 2 เท่าเพื่อทดแทน
หากรับประทานยาเกินกว่าปริมาณที่กำหนดและมีอาการหมดสติหรือหายใจลำบาก ให้รีบไปพบแพทย์ทันที
เก็บยาไว้ที่อุณหภูมิห้อง ให้ห่างจากความชื้น ความร้อน และแสงแดด โดยเก็บยาให้ห่างจากมือเด็กและสัตว์เลี้ยง รวมถึงปรึกษาวิธีการเก็บรักษาและการกำจัดยาที่ถูกต้องจากแพทย์และเภสัชกร
ผลข้างเคียงจากการใช้ยา Riluzole
โดยปกติ ยา Riluzole อาจทำให้เกิดผลข้างเคียงที่พบได้ทั่วไป เช่น
วิงเวียนศีรษะ
บ้านหมุน อ่อนเพลีย ง่วงซึม ปวดท้อง คลื่นไส้ อาเจียน
เบื่ออาหาร
ท้องเสีย รู้สึกชาบริเวณปาก เป็นต้น
ส่วนผลข้างเคียงที่รุนแรงจากการใช้ยา ผู้ป่วยควรหยุดใช้ยาและไปพบแพทย์ทันทีหากมีอาการดังต่อไปนี้
มีการแพ้ยา เช่น ลมพิษ หายใจลำบาก และมีอาการบวมบริเวณใบหน้า ริมฝีปาก ลิ้น และคอ เป็นต้น
มีปัญหาเกี่ยวกับตับ ซึ่งอาจเกิดอาการ เช่น คลื่นไส้ ปวดท้องส่วนบน คัน อ่อนเพลีย เบื่ออาหาร ปัสสาวะมีสีเข้ม อุจจาระมีสีซีด มีภาวะดีซ่าน เป็นต้น
มีอาการของ
ภาวะเซลล์
เม็ดเลือดขาวต่ำ
เช่น มีไข้ เจ็บคอ เหงือกบวม รู้สึกเจ็บเวลากลืน และมีอาการไข้หวัดหรือไข้หวัดใหญ่ เป็นต้น
ไอแบบมีเสมหะ รู้สึกเจ็บเหมือนถูกแทงที่หน้าอก
เจ็บหน้าอกฉับพลันหรือรู้สึกอึดอัด มีเสียงหวีดขณะหายใจ ไอแห้ง หรือรู้สึก
หายใจไม่อิ่ม
นอกจากนี้ ผู้ป่วยบางรายอาจไม่มีผลข้างเคียงใด ๆ เกิดขึ้น แต่หากผู้ป่วยรายใดพบผลข้างเคียงหรือความผิดปกติอื่น ๆ ควรแจ้งให้แพทย์หรือเภสัชกรทราบด้วยเช่นกัน
ดูเพิ่มเติมเกี่ยวกับ :
กล้ามเนื้ออ่อนแรง
หายใจไม่อิ่ม
แอมีลอยโดซิส (Amyloidosis)