Benzodiazepines (เบนโซไดอะซีปีน)
ยา Benzodiazepines (เบนโซไดอะซีปีน) เป็นกลุ่มยาที่ทำงานในระบบประสาทส่วนกลาง นำไปใช้รักษาได้หลายอาการ เช่น อาการ
นอนไม่หลับ
ภาวะลมชัก
หรือคลายความวิตกกังวล ซึ่งอาจพบได้ในผู้ป่วยโรคไบโพลาร์ ยา Benzodiazepines มักถูกนำมาใช้เพียงช่วงเวลาสั้น ๆ ตามความจำเป็นในการบรรเทาอาการ เพราะเป็นยาที่มีอัตราเสี่ยงต่อการเสพติดและการดื้อยาสูง
เกี่ยวกับ Benzodiazepines
กลุ่มยา
เบนโซไดอะซีปีน
ประเภทยา
ยาตามใบสั่งแพทย์
สรรพคุณ
เป็น
ยานอนหลับ
คลายความวิตกกังวล
ยาคลายกล้ามเนื้อ
ช่วยหยุดเหล้าและรักษาโรคแพนิค
กลุ่มผู้ป่วย
ผู้ใหญ่และเด็ก
รูปแบบของยา
ยารับประทานชนิดแคปซูลและเม็ด ยาฉีด
คำเตือนการใช้ยา Benzodiazepines
ควรแจ้งให้แพทย์ทราบถึงประวัติทางการแพทย์ของตนก่อนใช้ยา
ไม่แนะนำสำหรับผู้ที่ตั้งครรภ์หรือมีแนวโน้มจะตั้งครรภ์
หากต้องให้นมบุตร ควรปรึกษาแพทย์ก่อนใช้ยา
ระหว่างใช้ยา ต้องจำกัดการบริโภคแอลกอฮอล์
ยา Benzodiazepines ไม่เหมาะกับผู้ที่เป็นโรคตับหรือโรคไต
ผู้สูงอายุมักไวต่อผลข้างเคียงของตัวยา ควรใช้ยาอย่างระมัดระวัง
การสูบบุหรี่อาจทำให้ประสิทธิภาพของยาลดลงได้
ระหว่างใช้ยา ไม่ควรกินผลไม้จำพวกส้ม หรือดื่มน้ำผลไม้จำพวกส้ม นอกจากแพทย์จะแนะนำ
ควรแจ้งให้แพทย์ทราบถึงยาที่ใช้อยู่ เพราะยา Benzodiazepines อาจทำปฏิกิริยากับยาบางชนิด เช่น ไซเมทิดีน (Cimetidine) ไดซัลฟิแรม (Disulfiram) ยานอนหลับ ยาระงับปวดหรือยาสำหรับภาวะซึมเศร้า เป็นต้น
ปริมาณการใช้ยา Benzodiazepines
ยา Benzodiazepines มีหลายชนิด ปริมาณการใช้จึงแตกต่างกันออกไป ขึ้นอยู่กับตัวผู้ป่วย ประวัติการใช้ยาระงับประสาท
และวัตถุประสงค์ในการใช้รักษา รวมถึงโรคประจำตัวของผู้ป่วย ควรปรึกษาแพทย์และอ่านฉลากยาอย่างละเอียดก่อนใช้ทุกครั้ง
ตัวอย่างปริมาณการใช้ยา Benzodiazepines
คลายความวิตกกังวล
ผู้ใหญ่
ยารับประทานปริมาณ 2-10 มิลลิกรัม วันละ 2-4 ครั้ง
ยาฉีดเข้ากล้ามเนื้อหรือหลอดเลือดดำปริมาณ 2-5 มิลลิกรัม ฉีดซ้ำทุก ๆ 3-4 ชั่วโมงเมื่อจำเป็น (วิตกกังวลระดับปานกลาง)
ยาฉีดเข้ากล้ามเนื้อหรือหลอดเลือดดำปริมาณ 5-10 มิลลิกรัม ฉีดซ้ำทุก ๆ 3-4 ชั่วโมงเมื่อจำเป็น (วิตกกังวลระดับรุนแรง)
ผู้สูงอายุ
ยารับประทาน 2-2.5 มิลลิกรัม วันละ 1-2 ครั้ง
ยาฉีดเข้ากล้ามเนื้อหรือหลอดเลือดดำปริมาณ 2-5 มิลลิกรัม ฉีดซ้ำทุก ๆ 3-4 ชั่วโมงเมื่อจำเป็น
เด็กอายุ 6 เดือนขึ้นไป
ยารับประทาน 1-2.5 มิลลิกรัม วันละ 3-4 ครั้ง
กล้ามเนื้อกระตุก
ผู้ใหญ่
ยารับประทานปริมาณ 2-10 มิลลิกรัม วันละ 2-4 ครั้ง
ยาฉีดเข้ากล้ามเนื้อหรือหลอดเลือดดำปริมาณ 5-10 มิลลิกรัม ฉีดซ้ำทุก ๆ 3-4 ชั่วโมงเมื่อจำเป็น
ผู้สูงอายุ
ยารับประทาน 2-2.5 มิลลิกรัม วันละ 1-2 ครั้ง
ยาฉีดเข้ากล้ามเนื้อหรือหลอดเลือดดำปริมาณ 2-5 มิลลิกรัม ฉีดซ้ำทุก ๆ 3-4 ชั่วโมงเมื่อจำเป็น
เด็กอายุ 6 เดือนขึ้นไป
ยารับประทาน 1-2.5 มิลลิกรัม วันละ 3-4 ครั้ง
โรคลมชัก
ผู้ใหญ่
ยารับประทานปริมาณ 2-10 มิลลิกรัม วันละ 2-4 ครั้ง
ยาเหน็บทางก้นปริมาณ 0.2 มิลลิกรัมต่อน้ำหนักตัว 1 กิโลกรัม
ผู้สูงอายุ
ยารับประทาน 2-2.5 มิลลิกรัม วันละ 1-2 ครั้ง
ยาเหน็บทางก้นปริมาณ 0.2 มิลลิกรัมต่อน้ำหนักตัว 1 กิโลกรัม
เด็ก
ยารับประทาน 1-2.5 มิลลิกรัม วันละ 3-4 ครั้ง (อายุ 6 เดือนขึ้นไป)
ยาเหน็บทางก้นปริมาณ 0.5 มิลลิกรัมต่อน้ำหนักตัว 1 กิโลกรัม (อายุ 2-5 ปี)
ยาเหน็บทางก้นปริมาณ 0.3 มิลลิกรัมต่อน้ำหนักตัว 1 กิโลกรัม (อายุ 6-11 ปี)
ยาเหน็บทางก้นปริมาณ 0.2 มิลลิกรัมต่อน้ำหนักตัว 1 กิโลกรัม (อายุ 12 ปีขึ้นไป)
ยาไดอะซีแพม (Diazepam)
ยาโคลนาซีแพม (Clonazepam)
โรคแพนิค
ผู้ใหญ่
ยารับประทานปริมาณ 0.25 มิลลิกรัม วันละ 2 ครั้ง (สูงสุดไม่เกิน 4 มิลลิกรัมต่อวัน)
โรคลมชัก
ผู้ใหญ่
ยารับประทานปริมาณ 1.5 มิลลิกรัม แบ่งให้เป็น 3 ครั้งใน 1 วัน หากยังไม่สามารถควบคุมอาการได้ อาจต้องเพิ่มปริมาณเป็น 0.5-1 มิลลิกรัมทุก ๆ 3 วัน (สูงสุดไม่เกิน 20 มิลลิกรัมต่อวัน)
เด็ก
ยารับประทานปริมาณ 0.01-0.05 มิลลิกรัมต่อน้ำหนักตัว 1 กิโลกรัม แบ่งให้ 2-3 ครั้งใน 1 วัน (อายุไม่เกิน 10 ปี หรือน้ำหนักตัวไม่เกิน 30 กิโลกรัม สำหรับเด็กที่อายุเกิน 10 ปี และน้ำหนักตัวเกิน 30 กิโลกรัม ให้ใช้ปริมาณยาเท่าผู้ใหญ่)
ยาลอราซีแพม (Lorazepam)
คลายความวิตกกังวล
ผู้ใหญ่
ยารับประทานปริมาณ 2-3 มิลลิกรัม แบ่งให้เป็น 2-3 ครั้งต่อวัน
ยาฉีดเข้าหลอดเลือดดำปริมาณทั้งหมด 2 มิลลิกรัม หรือ 0.044 มิลลิกรัมต่อน้ำหนักตัว 1 กิโลกรัม ขึ้นอยู่กับว่า
แบบไหนปริมาณน้อยกว่ากัน
ผู้สูงอายุ
ยารับประทานปริมาณ 1-2 มิลลิกรัม โดยแบ่งปริมาณการให้ยาให้มากกว่า 1 ครั้งต่อวัน
เด็กอายุ 12 ปีขึ้นไป
ยารับประทานปริมาณ 2-3 มิลลิกรัม แบ่งให้เป็น 2-3 ครั้งต่อวัน
นอนไม่หลับ
ผู้ใหญ่
ยารับประทานปริมาณ 2-4 มิลลิกรัม ใช้ก่อนนอน
เด็กอายุ 12 ปีขึ้นไป
ยารับประทานปริมาณ 2-4 มิลลิกรัม ใช้ก่อนนอน
การใช้ยา Benzodiazepines
ควรใช้ยาตามที่ฉลากระบุหรือแพทย์สั่งอย่างเคร่งครัด ห้ามเพิ่มปริมาณการใช้หรือใช้บ่อย กว่าที่กำหนด
การกินยาไม่ตรงตามปริมาณที่กำหนดหรือกินผิดเวลาอาจทำให้ประสิทธิภาพของตัวยาลดลง
ให้กินยาพร้อมอาหารหรือนมหากปรากฏอาการท้องเสีย
ควรกินยาก่อนเข้านอน 30-60 นาที หากใช้เพื่อรักษาอาการนอนไม่หลับ
หากแพทย์ยังไม่อนุญาต ห้ามหยุดใช้ยาโดยเด็ดขาด
หากลืมกินยา ควรรีบกินยาทันทีที่นึกขึ้นได้ แต่หากใกล้จะถึงเวลากินยาครั้งต่อไปแล้ว ให้ข้ามยาที่ลืมกินนั้นไป โดยห้ามเพิ่มปริมาณยาในครั้งต่อไปเด็ดขาด
ควรเก็บยาไว้ในอุณหภูมิห้อง หรือประมาณ 15-30 องศาเซลเซียส ไม่ควรเก็บในที่ที่มีความร้อนและชื้น และไม่ควรสัมผัสแสงโดยตรง
หากใช้ยาเกินขนาดอาจปรากฏอาการ เช่น ง่วงซึม สับสนหรือหมดสติ ควรรีบไปพบแพทย์โดยทันที
ผลข้างเคียงจากการใช้ยา Benzodiazepines
หากใช้ยาเกินขนาดผลข้างเคียงของยา Benzodiazepines อาจค่อนข้างรุนแรง จึงทำให้ยาชนิดนี้ถูกนำไปใช้เป็นยาสลบเพื่อใช้ล่วงละเมิดทางเพศ หรือหากใช้ยาเกินขนาดบ่อยครั้ง อาจทำให้ผู้ใช้เสพติดยาหรืออาจส่งผลให้เสียชีวิตได้ นอกจากนี้ ยังมีผลข้างเคียงอื่น ๆ ดังนี้
ง่วงซึม
ปากแห้ง
ปวดศีรษะ ซึมเศร้า
น้ำหนักขึ้น ท้องผูก
สับสน เวียนศีรษะ คลื่นไส้
การมองเห็นเปลี่ยนไป
มีปัญหากับการหายใจ สั่น
ทารกแรกเกิดพิการ (ในกรณีที่ใช้ยาระหว่างตั้งครรภ์)
ดูเพิ่มเติมเกี่ยวกับ :