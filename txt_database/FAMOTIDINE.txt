Famotidine (ฟาโมทิดีน)
Famotidine (
ฟาโมทิดีน
)
เป็นยาลดกรดในกระเพาะอาหาร ใช้รักษาแผลในกระเพาะอาหาร ลำไส้ หลอดอาหาร รวมถึงโรคกรดไหลย้อนและกลุ่มอาการโซลลิงเจอร์ เอลลิสัน (Zollinger-Ellison Syndrome) โดยช่วยลดการผลิตกรดในกระเพาะอาหารและบรรเทาอาการต่าง ๆ เช่น ปวดท้อง กลืนลำบาก เป็นต้น โดยยาจะออกฤทธิ์ยับยั้งการทำงานของตัวรับฮิสตามีนชนิดที่ 2 (Histamine-2 Blockers) ซึ่งเกี่ยวข้องกับการกระตุ้นการหลั่งกรดในกระเพาะอาหาร
เกี่ยวกับ Famotidine
กลุ่มยา
ยาลดกรด
ประเภทยา
ยาที่หาซื้อได้ทั่วไป
สรรพคุณ
รักษาแผลในกระเพาะอาหาร
โรคกรดไหลย้อน
และกลุ่มอาการโซลลิงเจอร์-เอลลิสัน
กลุ่มผู้ป่วย
ผู้ใหญ่และเด็ก
รูปแบบของยา
ยารับประทาน ยาฉีด
คำเตือนในการใช้ Famotidin
แจ้งให้แพทย์ทราบถึงประวัติการใช้ยาและประวัติทางการแพทย์อื่น ๆ
แจ้งให้แพทย์ทราบหากแพ้ยาในกลุ่มยายับยั้งการทำงานของตัวรับฮิสตามีนชนิดที่ 2 เช่น ยาไซเมทิดีน ยารานิทิดีน เป็นต้น
ผู้ที่ตั้งครรภ์และให้นมบุตรควรปรึกษาแพทย์ก่อนใช้ยาเสมอ
แจ้งให้แพทย์ทราบก่อนใช้ยาหากป่วยเป็นโรคตับ โรคไต มีประวัติคนในครอบครัวหรือตนเองเคยเป็นกลุ่มอาการระยะคิวทียาว (QT Syndrome) มะเร็งกระพาะอาหาร โรคหอบหืด มีปัญหาเกี่ยวกับการหายใจหรือกระเพาะอาหาร ระบบภูมิคุ้มกันร่างกายอ่อนแอ หรือเป็นโรคปอดอุดกั้นเรื้อรัง
ห้ามให้เด็กอายุต่ำกว่า 12 ปี ใช้ยานี้โดยไม่ได้ปรึกษาแพทย์
ผู้สูงอายุอาจเสี่ยงเกิดผลข้างเคียงจากยาได้อย่างรวดเร็ว
หลีกเลี่ยงการดื่มแอลกอฮอล์ เพราะอาจทำให้เกิดผลข้างเคียงต่อกระเพาะอาหารได้
อาการจุกแน่นลิ้นปี่หรือ
แสบร้อนกลางอก
อาจคล้ายกับปัญหาสุขภาพร้ายแรงอย่างโรคหัวใจขาดเลือด ดังนั้น หากพบอาการแสบร้อนกลางอกร่วมกับ
อาการวิงเวียน เจ็บหน้าอก แขน ไหล่ หายใจผิดปกติ มีเหงื่อออกผิดปกติ หรือน้ำหนักลดลง ควรรีบไปพบแพทย์ทันที
แม้ใช้ Famotidine เป็นส่วนหนึ่งของการรักษา แต่ผู้ป่วยก็ควรเปลี่ยนแปลงพฤติกรรมการใช้ชีวิต และรับประทานอาหารที่ดีต่อสุขภาพควบคู่ไปด้วย จึงจะทำให้การรักษาได้ผลดี
ปริมาณการใช้
Famotidine
แผลในกระเพาะหรือลำไส้ และโรคกรดไหลย้อน
ยาฉีด
ผู้ใหญ่
ฉีดยาปริมาณ 20 มิลลิกรัม ทุก 12 ชั่วโมง โดยฉีดยาอย่างน้อย 2 นาที หรือหยดยาภายใน 15-30 นาที
เด็กอายุ 1-6 ปี
ฉีดยาปริมาณ 0.25 มิลลิกรัม/น้ำหนักตัว 1 กิโลกรัม ทุก 12 ชั่วโมง โดยฉีดยาอย่างน้อย 2 นาที หรือหยดยาภายใน 15 นาที ปริมาณสูงสุด 40 มิลลิกรัม/วัน
ยารับประทาน
ผู้ใหญ่
รับประทานยาปริมาณ 40 มิลลิกรัมก่อนนอน หรือแบ่งรับประทานวันละ 2 ครั้ง ครั้งละ 20 มิลลิกรัม เป็นเวลา 4-8 สัปดาห์ โดยปริมาณยาสำหรับควบคุมอาการอยู่ที่ 20 มิลลิกรัม โดยให้รับประทานก่อนนอน
เด็กอายุ 1-6 ปี
รับประทานยาปริมาณเริ่มต้น 0.5 มิลลิกรัม/น้ำหนักตัว 1 กิโลกรัม โดยรับประทานก่อนนอน หรือแบ่งเป็น 2 ครั้ง ปริมาณยาสูงสุด 40 มิลลิกรัม/วัน
อาการแสบร้อนกลางอก
ผู้ใหญ่
รับประทานยาปริมาณ 10 มิลลิกรัม วันละ 1 ครั้ง หรือแบ่งรับประทานวันละ 2 ครั้ง
อาการกรดไหลย้อน
ผู้ใหญ่
รับประทานยาปริมาณ 20 มิลลิกรัม เป็นเวลา 6-12 สัปดาห์ หากมีแผลในหลอดอาหาร อาจปรับปริมาณยาเป็น 40 มิลลิกรัม วันละ 2 ครั้ง ปริมาณยาสำหรับควบคุมอาการ 20 มิลลิกรัม วันละ 2 ครั้ง หรือปริมาณยาสูงสุด 40 มิลลิกรัม โดยให้แบ่งรับประทาน 2 ครั้ง
เด็กอายุน้อยกว่า 3 เดือน
รับประทานยาปริมาณ 0.5 มิลลิกรัม/น้ำหนักตัว 1 กิโลกรัม วันละ 1 ครั้ง ปริมาณยาสูงสุด 40 มิลลิกรัม โดยให้แบ่งรับประทาน 2 ครั้ง
เด็กอายุ 3 เดือนถึง 1 ปี
รับประทานยาปริมาณ 0.5 มิลลิกรัม/น้ำหนักตัว 1 กิโลกรัม วันละ 2 ครั้ง หรือปริมาณยาสูงสุด 40 มิลลิกรัม โดยให้แบ่งรับประทาน 2 ครั้ง
เด็กอายุ 1-16 ปี
รับประทานยาปริมาณ 0.5 มิลลิกรัม/น้ำหนักตัว 1 กิโลกรัม หรือปริมาณยาสูงสุด 40 มิลลิกรัม โดยให้แบ่งรับประทาน 2 ครั้ง
กลุ่มอาการโซลลิงเจอร์เอลลิสัน
ผู้ใหญ่
รับประทานยาปริมาณเริ่มต้น 20 มิลลิกรัมทุก 6 ชั่วโมง หรือปริมาณสูงสุด 800 มิลลิกรัม/วันหากจำเป็น
การใช้
Famotidine
อ่านฉลากยาและทำตามคำสั่งแพทย์อย่างเคร่งครัด โดยไม่ใช้ยาในปริมาณมากหรือน้อยเกินไป
รับประทานยาพร้อมหรือไม่พร้อมมื้ออาหารก็ได้ และควรใช้ยาในเวลาเดียวกันทุกวันหรือตามที่แพทย์สั่ง
การรักษาอาจใช้เวลา 4-8 สัปดาห์กว่าอาการจะดีขึ้น ซึ่งควรรับประทานยาตามที่แพทย์กำหนด และแจ้งให้แพทย์ทราบหากหลังจาก 6 สัปดาห์แล้วอาการยังไม่ดีขึ้น
ไม่ควรใช้ยานี้รวมกับยาตัวอื่น เช่น ยาไซเมทิดีน นิซาติดีน แรนิทิดีน เป็นต้น
ยานี้มีผลทำให้ความคิดและความสามารถในการทำสิ่งต่าง ๆ ลดลง จึงควรระมัดระวังในการขับรถ หรือการทำสิ่งที่ต้องใช้ความระมัดระวัง
หากต้องการใช้ยาอื่น ๆ รวมถึงวิตามินและสมุนไพรต่าง ๆ ควบคู่กับ Famotidine ควรปรึกษาแพทย์ก่อน
เก็บไว้ในอุณหภูมิห้อง โดยเก็บให้ห่างจากความชื้น แสงแดด และไม่ควรเก็บไว้ในตู้เย็น หากเก็บยานั้นเกิน 30 วันก็ไม่ควรนำมาใช้
ผลข้างเคียงจากการใช้
Famotidine
การใช้ Famotidine อาจทำให้เกิดผลข้างเคียงที่อาจทั่วได้ทั่วไป เช่น ปวดหัว เวียนหัว ท้องเสีย ท้องผูก เป็นต้น ซึ่งอาจไม่จำเป็นต้องรับการรักษา แต่อาการจะหายไปเองเมื่อร่างกายสามารถปรับตัวให้เข้ากับยาได้
อย่างไรก็ตาม หากอาการไม่ดีขึ้น หรือเกิดผลข้างเคียงที่รุนแรง ควรหยุดใช้ยาและรีบไปพบแพทย์ โดยผู้ป่วยอาจมีอาการที่เป็นผลข้างเคียงรุนแรง เช่น
หัวใจเต้นเร็วร่วมกับอาการเวียนหัวอย่างรุนแรง
มีอาการปวดกล้ามเนื้อหรือกล้ามเนื้ออ่อนแรง ร่วมกับมีไข้ อ่อนเพลียผิดปกติและปัสสาวะมีสีเข้มร่วมด้วย
เกิดอาการฟกช้ำได้ง่าย หรือมีเลือดออกผิดปกติ
การเต้นของหัวใจผิดปกติ
อาการติดเชื้อที่ไม่หายขาด เช่น เจ็บคอ เป็นไข้ หนาวสั่น เป็นต้น
อารมณ์เปลี่ยนแปลง เช่น กระวนกระวาย สับสน ซึมเศร้า เห็นภาพหลอน เป็นต้น
อาการแพ้ยา เช่น มีผื่นคัน บวมที่ใบหน้า ลิ้น คอ เวียนหัวรุนแรง หายใจลำบาก เป็นต้น