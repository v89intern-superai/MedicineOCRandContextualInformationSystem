ไบโฟนาโซล (Bifonazole)
ไบโฟนาโซล (Bifonazole) เป็นยาต้านเชื้อราที่ใช้รักษาการติดเชื้อรา
เดอร์มาโตไฟต์ เชื้อรายีสต์ เชื้อราแคนดิดา กลาก และเกลื้อน
ที่บริเวณเท้า มือ ลำตัว ข้อพับ และขาหนีบ หรืออาจใช้ในการรักษาอาการอื่น ๆ ตามคำแนะนำของแพทย์หรือเภสัชกร
ยาไบโฟนาโซลเป็น
ยาทา
ภายนอกที่ออกฤทธิ์รักษายาวนาน มีความปลอดภัยสูง ผลข้างเคียงน้อยและไม่รุนแรง จึงสามารถหาซื้อได้เองที่ร้านขายยา หรือตามใบสั่งแพทย์
เกี่ยวกับยาไบโฟนาโซล
กลุ่มยา
ยาต้านเชื้อรากลุ่มอิมิดาโซล
ประเภทยา
ยาตามใบสั่งแพทย์ ยาที่หาซื้อได้เอง
สรรพคุณ
รักษาการติดเชื้อราบนผิวหนังเฉพาะบริเวณ
กลุ่มผู้ป่วย
เด็กและผู้ใหญ่
การใช้ยาในหญิงตั้งครรภ์
Category B
จากการศึกษาในสัตว์ ไม่พบความเสี่ยงในการทำให้เกิดความผิดปกติของตัวอ่อนในครรภ์สัตว์
แต่อาจพบผลไม่พึงประสงค์ในสัตว์เมื่อทดลองใช้ยาปริมาณมากผ่านทางปาก แต่ยังไม่มีการศึกษาในมนุษย์ หญิงตั้งครรภ์จึงควรใช้ยาหลังจากแพทย์ได้พิจารณาความเสี่ยงต่อเด็กในครรภ์แล้วเท่านั้น
การใช้ยาในผู้ให้นมบุตร
ยังไม่มีข้อมูลที่ชี้ชัดได้ว่าการใช้ยา
ไบโฟนาโซล
แบบทาภายนอก จะส่งผลให้ยาถูกดูดซึมผ่านน้ำนมมารดาไปสู่ทารกได้หรือไม่
แต่พบว่ายาไบโฟนาโซลถูกดูดซึมผ่านน้ำนมสัตว์ เมื่อทดลองให้ยาทางเส้นเลือด อย่างไรก็ตาม ผู้ที่กำลังให้นมบุตรควรปรึกษาแพทย์ว่าควรหยุดการให้นมบุตร หรือหยุดการใช้ยาไบโฟนาโซล นอกจากนี้ ผู้ที่กำลังให้นมบุตรไม่ควรใช้ยาไบโฟนาโซลที่บริเวณหน้าอก
รูปแบบของยา
ยาทาชนิดครีม เจล และยาน้ำใส
คำเตือนในการใช้ยาไบโฟนาโซล
คำเตือนและข้อควรระวังที่ควรรู้ก่อนใช้ยาไบโฟนาโซล มีดังนี้
ผู้ใช้ยาที่มีเคยประวัติแพ้ยาในกลุ่มอิมิดาโซล เช่น
โคลไตรมาโซล
อีโคนาโซล
ไมโคนาโซล
รวมถึงหญิงตั้งครรภ์ และกำลังให้นมบุตร ควรระมัดระวังในการใช้ยาเป็นพิเศษ
ห้ามใช้ยาในผู้ที่แพ้ส่วนประกอบของยา ซึ่งสามารถอ่านได้จากฉลากยา
ห้ามใช้รักษาโรคติดเชื้อที่เล็บ หนังศีรษะ และบริเวณช่องคลอด
ห้ามใช้รักษา
ผื่นผ้าอ้อม
ในเด็กทารก และไม่แนะนำให้ใช้ในเด็กอายุต่ำกว่า 2 ปี
หลีกเลี่ยงการใช้ยาโดยสัมผัสกับดวงตา บริเวณปาก หรือเยื่อเมือก หากมีการสัมผัสกับบริเวณดังกล่าง ควรล้างน้ำออกทันที หากมีอาการใด ๆ ควรพบแพทย์
ไบโฟนาโซลเป็นยาใช้ภายนอก ห้ามรับประทาน หากกลืนยาโดยไม่ได้ตั้งใจและมีอาการ
เวียนศีรษะ
คลื่นไส้
อาเจียน
ควรพบแพทย์ทันที
ผู้ที่ยังไม่แน่ใจว่าตนติดเชื้อราหรือไม่ ควรปรึกษาแพทย์หรือเภสัชกรเพื่อการวินิจฉัยที่ชัดเจนก่อนเริ่มใช้ยา
ปริมาณการใช้ยาไบโฟนาโซล
คุณสมบัติการรักษาและขนาดการใช้ยาไบโฟนาโซล มีดังนี้
ไบโฟนาโซลมีฤทธิ์ในการรักษาเชื้อรา
เดอร์มาโตไฟต์ เชื้อรายีสต์
กลาก
และ
เกลื้อน
สำหรับขนาดการใช้ยาเพื่อฆ่าเชื้อราให้หายขาด ควรใช้ยาทาที่มีส่วนผสมของไบโฟนาโซล 1% โดยทายาบาง ๆ ลงบนผิวบริเวณที่ติดเชื้อรา 1 ครั้งต่อวัน ระยะเวลาการใช้ยาขึ้นอยู่กับชนิดของเชื้อราและความรุนแรงของอาการ ส่วนใหญ่อาจใช้เวลา
2
–4 สัปดาห์ หรือตามคำแนะนำของแพทย์และเภสัชกร
การใช้ยาไบโฟนาโซล
การใช้ยาควรเป็นไปตามคำแนะนำของแพทย์หรือเภสัชกร และควรอ่านฉลากยาให้ครบถ้วนก่อนใช้ยา
ไบโฟนาโซลเป็นยาทาภายนอก ควร
อาบน้ำให้สะอาดหรือทำความสะอาด
ผิวหนังที่ติดเชื้อราและเช็ดให้แห้งก่อนใช้ยา รวมถึง
ล้างมือ
ให้สะอาดทั้งก่อนและหลังใช้ยา
สำหรับการใช้ยา ควรทายาบาง ๆ บริเวณ
ผิวหนังที่ติดเชื้อรา
อาจทาตอนกลางคืนก่อนเข้านอน วันละ 1 ครั้ง อย่างต่อเนื่องเป็นเวลา
2
–4 สัปดาห์
ไม่ควรหยุดยาแม้ว่าอาการจะดีขึ้นแล้ว ควรใช้ยาจนครบกำหนดเวลาตามคำแนะนำของแพทย์และเภสัชกร
เพื่อป้องกันการกลับมาเป็นซ้ำ
หากลืมทายา ควรทายาทันทีเมื่อนึกได้ แต่หากใกล้ถึงเวลาทายาอีกครั้ง ควรทายาในปริมาณปกติ ไม่ควรเพิ่มขนาดยาเป็น 2 เท่า และหากลืมใช้ยาบ่อยครั้ง ควรแจ้งแพทย์หรือเภสัชกร
หากอาการไม่ดีขึ้นหรือแย่ลงหลังใช้ยาอย่างสม่ำเสมอเป็นเวลา 14 วัน ควรปรึกษาแพทย์หรือเภสัชกร
สำหรับการเก็บรักษายา ควรเก็บยาในที่แห้ง และใส่ในบรรจุภัณฑ์มิดชิด
ในอุณภูมิห้องที่ต่ำกว่า 30 องศา ไม่ควรเก็บในตู้เย็น หลีกเลี่ยงแสงแดด และควรเก็บให้พ้นมือเด็ก ห้ามใช้ยาหลังวันหมดอายุที่ปรากฎบนบรรจุภัณฑ์
ปฏิกิริยาระหว่างยาไบโฟนาโซลกับยาอื่น
ยาไบโฟนาโซลอาจไปเพิ่มฤทธิ์ของ
ยาวาร์ฟาริน
หรือ
ยาต้านการแข็งตัวของเลือด
ทำให้ค่า
ไอเอ็นอาร์หรือ
ค่าที่บอกถึงประสิทธิภาพการรักษาด้วยยาวาร์ฟาริน
เพิ่มสูงขึ้นเกินกว่าที่ควร ส่งผลให้
ประสิทธิภาพการรักษาของยาวาร์ฟารินลดลงได้
นอกจากนี้ หากผู้ป่วยกำลังใช้ยาหรือผลิตภัณฑ์ใด ๆ อยู่ ควรแจ้งแพทย์หรือเภสัชกรให้ทราบก่อนเริ่มใช้ยาเสมอ เพื่อความปลอดภัยต่อร่างกาย
ผลข้างเคียงจากการใช้ยาไบโฟนาโซล
การใช้ยาไบโฟนาโซลอาจทำให้เกิดผลข้างเคียงบางอย่างได้ เช่น
ผิวหนังอักเสบ
ผิวแดง
ผิวลอก
หรือรู้สึกระคายเคืองเล็กน้อยในบริเวณที่สัมผัสกับยา เนื่องจากยามีส่วนผสมของแอลกอฮอล์
การใช้ยาอาจทำให้เกิดอาการแพ้ เช่น มีอาการปวด บวม
มี
ผื่นคัน
ผิวหนังแดง
ลมพิษ
ผิวแห้ง ลอก
พุพอง
ระคายเคือง แสบร้อน เป็นกลาก ผื่นแพ้สัมผัสหรือโรคผื่นระคายสัมผัส หากมีอาการมากควรหยุดใช้ยาและปรึกษาแพทย์
นอกจากนี้ การใช้ยาไบโฟนาโซลอาจทำให้เกิดความผิดปกติของระบบภูมิคุ้มกัน ทำให้
เกิดอาการแพ้ทั่วร่างกาย แต่เป็นกรณีที่พบน้อยมาก อย่างไรก็ตาม หากผู้ใช้ยามีอาการต่อไปนี้ ควรพบแพทย์ทันที
หายใจลำบาก
มีอาการ
บวมที่ใบหน้า
ริมฝีปาก ลิ้น คอ
คลื่นไส้
เวียนหัว
เป็นลม