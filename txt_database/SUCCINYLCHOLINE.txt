Succinylcholine (ซัคซินิลโคลีน)
Succinylcholine (ซัคซินิลโคลีน)
เป็นยาคลายกล้ามเนื้อหดเกร็งที่ใช้ระหว่างการผ่าตัดหรือการใช้เครื่องช่วยหายใจ
และอาจใช้รักษาโรคอื่น ๆ ได้ตามดุลยพินิจของแพทย์ ทั้งนี้ ยา
Succinylcholine
มีข้อห้ามใช้และอาจเกิดผลข้างเคียงได้ การใช้ยาจึงควรอยู่ภายใต้คำแนะนำของแพทย์
เกี่ยวกับยา
Succinylcholine
กลุ่มยา
ยาคลายกล้ามเนื้อ
ประเภทยา
ยาตามใบสั่งแพทย์
สรรพคุณ
ช่วยให้กล้ามเนื้อคลายตัวระหว่างผ่าตัดหรือใช้เครื่องช่วยหายใจ
กลุ่มผู้ป่วย
เด็กและผู้ใหญ่
รูปแบบของยา
ยาฉีดทางหลอดเลือดดำหรือฉีดเข้ากล้ามเนื้อ
การใช้ยาในหญิงตั้งครรภ์
และผู้ให้นมบุตร
Category C
จากการศึกษาในสัตว์พบว่าทำให้เกิดความผิดปกติต่อตัวอ่อนในครรภ์สัตว์ แต่ไม่มีการศึกษาในมนุษย์หรือไม่มีข้อมูลเพียงพอในการศึกษาทดลองในมนุษย์ ควรใช้ยาเมื่อพิจารณาแล้วว่ามีประโยชน์มากกว่าความเสี่ยงที่อาจเกิดขึ้นต่อทารกในครรภ์ รวมทั้งแจ้งให้แพทย์ทราบหากกำลังให้นมบุตร เนื่องจากอาจก่อให้เกิดความผิดปกติต่อบุตรได้
คำเตือนในการใช้ยา
Succinylcholine
เพื่อความปลอดภัยในการใช้ยา ผู้ป่วยควรระมัดระวังและปฏิบัติตามคำแนะนำดังต่อไปนี้
แจ้งให้แพทย์ทราบก่อนใช้ยาหากมีประวัติ
แพ้ยา
หรือส่วนประกอบของยาชนิดนี้ รวมถึงยา อาหารและสารอื่น ๆ เพราะยาอาจมีส่วนประกอบที่ทำให้เกิดอาการแพ้ยาหรือเกิดผลข้างเคียงอื่น ๆ ตามมา
หากตนเองหรือสมาชิกในครอบครัวมีประวัติป่วยของภาวะ
Pseudocholinesterase Deficiency
ภาวะ
Malignant Hyperthermia หรือมีอาการผิดปกติของกล้ามเนื้อ (Myopathy) ที่เกี่ยวข้องกับ
เอนไซม์ครีเอทินิน ฟอสโฟไคเนส (CPK)
ควรแจ้งให้แพทย์ทราบก่อนการใช้ยานี้ เนื่องจากหากได้รับยา Succinylcholine อาจทำให้เสี่ยงต่อภาวะหยุดหายใจ หัวใจหยุดเต้น หรืออาจเป็นอันตรายถึงชีวิตได้
แจ้งให้แพทย์ทราบก่อนการใช้ยา หากมีประวัติหรืออาการเจ็บป่วยใด ๆ โดยเฉพาะผู้ที่ตรวจพบต้อหิน มีประวัติของโรคทางระบบประสาทหรือกล้ามเนื้อ โรคเกี่ยวกับปอดหรือระบบหายใจอย่างหอบหืด ผู้ได้รับบาดเจ็บรุนแรงหรือมีแผลไหม้บริเวณกว้างบนผิวหนัง รวมถึงมีระดับแมกนีเซียมในเลือดสูง แคลเซียมในเลือดสูง หรือ
โพแทสเซียมในเลือดสูง
(Hyperkalemia)
ควรแจ้งให้แพทย์ทราบถึงยาที่ใช้อยู่ เนื่องจากยา Succinylcholine อาจทำปฏิกิริยากับยาบางชนิดเช่น ยารักษาโรคหัวใจหรือความดันโลหิต ยารักษามะเร็ง ยารักษาโรคเกี่ยวกับท้องอย่าง
ยา
เมโทโคลพราไมด์
(Metoclopramide) ยาปฏิชีวนะอย่างยาอะมิคาซิน (Amikacin) ยาคลินดามัยซิน (
Clindamycin
) ยาเจนตามัยซิน (Gentamicin) ยาที่เกี่ยวข้องกับฮอร์โมนเพศหญิงและยาคุมกำเนิดประเภทต่าง ๆ รวมถึงยาระงับความรู้สึกทั่วไป
เช่น ยาฮาโลเทน (Halotane) ยาไอโซฟลูเรน (Isoflurane) เป็นต้น
ผู้ที่ตั้งครรภ์ วางแผนมีบุตร หรือกำลังให้นมบุตร ควรปรึกษาแพทย์ก่อนใช้ยานี้
การใช้ยา
Succinylcholine
วิธีใช้ยาเพื่อความปลอดภัยมีดังนี้
ยา
Succinylcholine
ใช้ฉีดหรือหยดเข้าทางหลอดเลือดดำ หรือฉีดเข้าชั้นกล้ามเนื้อ โดยแพทย์ผู้เชี่ยวชาญเท่านั้น
การใช้ยา Succinylcholine ในเด็กต้องปรึกษากุมารแพทย์ก่อน
ก่อนรับการรักษาโรคหรืออาการอื่น ๆ ควรแจ้งแพทย์ พยาบาล เภสัชกรหรือทันตแพทย์ที่ทำการรักษาอยู่หากได้รับยานี้
หากมีอาการผิดปกติหลังจากใช้ยา หรืออาการรุนแรงขึ้นควรแจ้งให้แพทย์ทราบทันที
การเก็บรักษายาจะถูกเก็บที่โรงพยาบาลหรือสถานที่ทางการแพทย์เท่านั้น ไม่สามารถเก็บไว้ที่บ้านได้ แต่หากต้องการเก็บรักษายาไว้ที่บ้าน ควรปรึกษาแพทย์ พยาบาลหรือเภสัชกร
ไม่ใช้ยานี้ร่วมกับผู้อื่น
หากพบว่าใช้ยาเกินขนาด ควรรีบแจ้งแพทย์ทันที
ผลข้างเคียงจากการใช้ยา Succinylcholine
ยา Succinylcholine อาจก่อให้เกิดผลข้างเคียงขึ้นได้ ในบางกรณีอาจเป็นอันตรายถึงชีวิต หากพบว่ามีอาการผิดปกติเกิดขึ้น ควรรีบไปพบแพทย์ทันที โดยผลข้างเคียงที่อาจพบได้มีดังนี้
ผลข้างเคียงจากการแพ้ยา เช่น ผิวแดง บวม มีตุ่ม ลมพิษ ผดผื่นคันหรือผิวลอก บางครั้งอาจมีไข้ แน่นหน้าอก การหายใจ การกลืนอาหารหรือพูดได้ลำบาก เสียงแหบผิดปกติ มีอาการบวมบริเวณใบหน้า ริมฝีปาก ลิ้นหรือลำคอ
ระดับโพแทสเซียมในเลือดสูง ส่งผลให้เกิดอาการ เช่น หัวใจเต้นผิดปกติ มีอาการอ่อนแรง รู้สึกวิงเวียนศีรษะคล้ายจะเป็นลม รู้สึกชา หรืออาจหายใจหอบเหนื่อย
มีสัญญาณของระดับความดันโลหิตสูงหรือต่ำผิดปกติ เช่น ปวดหรือเวียนศีรษะ หมดสติ หรืออาจมีปัญหาเกี่ยวกับการมองเห็น
มีสัญญาณของอาการบาดเจ็บบริเวณกล้ามเนื้อ เช่น ปัสสาวะมีสีเข้ม ปัสสาวะลำบากหรือปริมาณปัสสาวะผิดปกติ รู้สึกอ่อนแรง ปวดกล้ามเนื้อ ฯลฯ
เกิดภาวะ
Malignant Hyperthermia
หากมีอาการหัวใจเต้นเร็ว หายใจเร็วผิดปกติ มีไข้สูง หรือมีอาการกล้ามเนื้อแข็งเกร็ง ควรรีบไปพบแพทย์เพราะอาจเป็นอันตรายถึงชีวิตได้
ผลข้างเคียงอื่น เช่น หัวใจเต้นช้าลง ชัก เป็นตะคริว เจ็บหรือแน่นหน้าอก ความดันตาสูงขึ้น เป็นต้น
อย่างไรก็ตาม หากมีอาการข้างเคียงอื่น ๆ นอกเหนือจากนี้ ควรไปพบแพทย์เพื่อวินิจฉัยหาสาเหตุต่อไป