วอร์ทิออกซีทีน (Vortioxetine)
Vortioxetine (วอร์ทิออกซีทีน)
เป็นยารักษาโรคซึมเศร้า โดยตัวยาจะช่วยให้สมองมีระดับสารเซโรโทนิน (Serotonin) มากขึ้น เพื่อช่วยบรรเทาอาการเศร้า ความรู้สึกวิตกกังวล ลดปัญหาด้านการนอนหลับ นอกจากนี้อาจนำมาใช้รักษาโรคอื่น ๆ ตามดุลยพินิจของแพทย์
เกี่ยวกับยา Vortioxetine
กลุ่มยา
ยาต้านเศร้ากลุ่ม Selective Serotonin Reuptake Inhibitor (SSRI)
ประเภทยา
ยาตามใบสั่งแพทย์
สรรพคุณ
รักษาโรคซึมเศร้า
กลุ่มผู้ป่วย
ผู้ใหญ่
รูปแบบของยา
ยารับประทาน
การใช้ยาในหญิงตั้งครรภ์และผู้ให้นมบุตร
ยังไม่มีการจัดหมวดหมู่ของยาชนิดนี้จากองค์การอาหารและยาแห่งสหรัฐอเมริกาหรือ FDA ซึ่งยาอาจส่งผลกระทบต่อมารดาหรือทารกในครรภ์ได้ ผู้ที่กำลังตั้งครรภ์หรืออยู่ระหว่างให้นมบุตร ควรปรึกษาแพทย์ก่อนใช้ยา เนื่องจากยังไม่ทราบแน่ชัดว่าตัวยาจะปนเปื้อนไปกับน้ำนมหรือไม่
คำเตือนในการใช้ยา Vortioxetine
แจ้งให้แพทย์ทราบก่อนใช้ยาหากมีประวัติแพ้ยาและสารใด ๆ เพราะยา Vortioxetine อาจมีส่วนประกอบสารอื่นที่ทำให้เกิดอาการแพ้ยาหรือเกิดผลข้างเคียงได้
แจ้งให้แพทย์ทราบถึงประวัติทางการแพทย์ โดยเฉพาะอาการชัก ระดับโซเดียมในเลือดต่ำ ภาวะเลือดออกผิดปกติ โรคต้อหิน โรคแผลในทางเดินอาหาร มีประวัติเคยใช้สารเสพติดหรือฆ่าตัวตาย
โรคไบโพลา
รวมถึงสมาชิกในครอบครัวป่วยด้วยความผิดปกติทางจิตใจและอารมณ์
แจ้งให้แพทย์ทราบเกี่ยวกับยา วิตามิน หรือสมุนไพรทุกชนิดที่กำลังใช้อยู่ เนื่องจากยาบางชนิดอาจทำปฏิกิริยากับยา Vortioxetine จนทำให้เกิดเซโรโทนิน ซินโดรม (
Serotonin Syndrome
) เช่น ยากลุ่มโอปิออยด์ ยาที่มีฤทธิ์กระตุ้นระบบประสาท ยารักษาไมเกรน ยารักษาโรคพาร์กินสัน หรือยารักษาโรคทางจิตเวช
ห้ามใช้ยา Vortioxetine หากผู้ป่วยใช้
ยาต้านเอนไซม์เอ็มเอโอไอ
(MAOI) ในช่วง 14 วันก่อนหน้า เช่น ยาฟีเนลซีน (Phenelzine) ยาไลนิโซลิด (Linezolid) ยาทรานิลไซโปรมีน (Tranylcypromine) หรือยาไอโซคาร์บอกซาซิด (Isocarboxazid) และควรเว้นระยะห่างหลังหยุดใช้ยา Vortioxetine อย่างน้อย 21 วันก่อนเริ่มใช้ยาในกลุ่มเอ็มเอโอไอ เพื่อป้องกันปฏิกิริยาระหว่างยาที่อาจเป็นอันตราย
ยา Vortioxetine อาจทำให้รู้สึกเวียนศีรษะ จึงควรหลีกเลี่ยงการขับรถ การทำกิจกรรมที่ต้องตื่นตัว การใช้เครื่องจักร และการดื่มเครื่องดื่มแอลกอฮอล์ในระหว่างการใช้ยา
แจ้งให้แพทย์ทราบหากกำลังวางแผนตั้งครรภ์หรืออยู่ในช่วงตั้งครรภ์ เพราะตัวยาอาจเป็นอันตรายต่อทารกในครรภ์หรือปนเปื้อนกับน้ำนมไปสู่ทารก แพทย์อาจอนุญาติให้ใช้ยาในกรณีที่จำเป็นเท่านั้น
หากอยู่ในช่วงใช้ยา Vortioxetine แล้วต้องเข้ารับการผ่าตัดหรือการทำทันตกรรม ควรแจ้งให้แพทย์หรือทันตแพทย์ทราบก่อน
ห้ามใช้ยา Vortioxetine ในเด็กอายุต่ำกว่า 18 ปี
ยา Vortioxetine อาจก่อให้เกิดผลข้างเคียงที่รุนแรงในผู้สูงอายุมากกว่าวัยอื่น โดยเฉพาะเมื่อใช้ร่วมกับยาขับปัสสาวะ
ปริมาณการใช้ยา Vortioxetine
การใช้ยา Vortioxetine รักษา
โรคซึมเศร้า
ในผู้ใหญ่จะขึ้นอยู่กับอาการและการตอบสนองของร่ายกายต่อตัวยา โดยทั่วไปแพทย์จะให้เริ่มใช้ยาในปริมาณ 10 มิลลิกรัม 1ครั้ง/วัน และอาจปรับปริมาณยาสูงสุดไม่เกิน 20 มิลลิกรัม 1ครั้ง/วัน หรือปรับลดลงเป็น 5 มิลลิกรัม 1ครั้ง/วัน ตามการตอบสนองต่อยา หากเป็นผู้สูงอายุจะให้ใช้ยาในปริมาณเริ่มต้น 5 มิลลิกรัม 1ครั้ง/วัน และปริมาณยาสูงสุดไม่เกิน 10 มิลลิกรัม/วัน
การใช้ยา Vortioxetine
ยา Vortioxetine ควรใช้ตามฉลากและตามคำสั่งแพทย์อย่างเคร่งครัด ไม่ควรใช้ยาปริมาณมากกว่า น้อยกว่า หรือติดต่อกันนานกว่าที่แพทย์แนะนำ หากมีข้อสงสัยใด ๆ ควรปรึกษาแพทย์หรือเภสัชกรก่อนการใช้ยา
ห้ามหยุดใช้ยาเองแม้จะมีอาการดีขึ้นแล้ว เนื่องจากการหยุดใช้ยากะทันหันอาจทำให้อาการของโรครุนแรงขึ้นหรือมีอาการอื่นเกิดขึ้น เช่น กล้ามเนื้อหดเกร็ง
ปวดศรีษะ
หรืออารมณ์แปรปรวน
ผู้ป่วยสามารถรับประทานยา Vortioxetine พร้อมอาหารหรือไม่พร้อมอาหารก็ได้ โดยให้รับประทานอาหารที่มีประโยชน์ ออกกำลังกายและพักผ่อนให้เพียงพอควบคู่ไปกับการใช้ยา เพื่อกระตุ้นให้ร่างกายผลิต
สาร
เซโรโทนิน
และสารเอ็นโดฟินมากขึ้น
ในระหว่างใช้ยา Vortioxetine ผู้ป่วยควรไปพบแพทย์ตามนัดหมายอย่างสม่ำเสมอ เนื่องจากยาอาจใช้เวลาหลายสัปดาห์ที่จะออกฤทธิ์ได้เต็มประสิทธิภาพ และบางรายอาจ
มีความคิดฆ่าตัวตาย
ในช่วงเริ่มใช้ยา ครอบครัวหรือบุคคลใกล้ชิดจึงควรสังเกตการเปลี่ยนแปลงทางอารมณ์และอาการอื่น ๆ ของผู้ป่วยอยู่เสมอ
กรณีที่ผู้ป่วยลืมใช้ยา ควรใช้ทันทีที่นึกขึ้นได้ แต่หากใกล้ช่วงเวลาของยารอบถัดไปให้ข้ามไปใช้ยาตามเวลาปกติ ห้ามเพิ่มปริมาณยาเป็น 2 เท่า และควรแจ้งให้แพทย์หรือเภสัชกรทราบหากลืมใช้ยาบ่อยครั้ง หากคาดว่าใช้ยาเกินปริมาณที่กำหนด และมีอาการหายใจลำบากหรือหมดสติ ควรรีบไปพบแพทย์ทันที
การเก็บยาควรเก็บไว้ในบรรจุภัณฑ์เดิม โดยควรเก็บไว้ที่อุณหภูมิห้อง หลีกเลี่ยงความชื้น ความร้อน แสงแดดและควรเก็บให้พ้นมือเด็ก
ผลข้างเคียงจากการใช้ยา Vortioxetine
ยา Vortioxetine อาจทำให้เกิดผลข้างเคียง เช่น
ปากแห้ง
เวียนศีรษะ คลื่นไส้ อาเจียน ท้องอืด ท้องผูก ท้องเสีย ฝันร้ายหรือมีปัญหาด้านการนอนหลับ ความรู้สึกทางเพศลดลง  หากอาการดังกล่าวเป็นมากขึ้นหรือไม่หายไป ควรปรึกษาแพทย์
รวมถึงแจ้งให้แพทย์ทราบโดยเร็วหากผู้ป่วยรู้สึกวิตกกังวล หงุดหงิด ฉุนเฉียว อยู่ไม่สุข รู้สึกเศร้าหรือมีร่าเริงมากผิดปกติ มีอาการของ
โรคแพนิค
ซึมเศร้ามากกว่าเดิม คิดทำร้ายตัวเองหรือคิดอยากฆ่าตัวตายหลังการใช้ยา
อย่างไรก็ตาม ผู้ป่วยควรไปพบแพทย์ทันทีหากพบอาการต่อไปนี้
มีอาการแพ้ยา เช่น ลมพิษ หายใจลำบาก อาการบวมบริเวณริมฝีปาก ลิ้น ใบหน้า และคอ เป็นต้น
มีอาการของเซโรโทนิน ซินโดรม เช่น มีไข้ ตัวสั่น เห็นภาพหลอน กระสับกระส่าย กล้ามเนื้อแข็งตัวหรือกระตุก การเดินการทรงตัวผิดปกติ หรือหัวใจเต้นเร็วผิดปกติ
เกิดผื่น คัน ผิวช้ำง่าย มีเลือดกำเดาไหลหรือเลือดออกผิดปกติ
ปวดศีรษะ
เสียงแหบ
มีปัญหาด้านการมองเห็น ปวดตา ตาบวมหรือ
ตาแดง
สับสน ความคิดเปลี่ยนแปลง มีปัญหาด้านความจำหรือการใช้สมาธิ
ชัก หมดสติ
ดูเพิ่มเติมเกี่ยวกับ :