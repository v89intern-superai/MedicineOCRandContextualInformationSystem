ความหมาย Guaifenesin (ไกวเฟนิซิน)
Guaifenesin (ไกวเฟนิซิน)
เป็นยาขับเสมหะที่อ
อกฤทธิ์โดยละลายเสมหะเหนียวข้นบริเวณทรวงอก คอ หรือทางเดินหายใจ
ช่วยให้ไอเอาเสมหะออกมาได้ง่ายและหายใจได้สะดวกขึ้น นำมาใช้รักษาอาการไอที่เกิดจากโรคหวัด
หลอดลมอักเสบ
การติดเชื้อ และ
ภูมิแพ้
หรืออาจใช้รักษาโรคอื่น ๆ ตามดุลยพินิจของแพทย์
ยา Guaifenesin มีข้อห้ามใช้และอาจเกิดผลข้างเคียงได้ ดังนั้น การใช้ยาควรอยู่ภายใต้คำแนะนำของแพทย์และเภสัชกรเสมอ
เกี่ยวกับยา Guaifenesin
กลุ่มยา
ยาขับเสมหะ
ประเภทยา
ยาตามใบสั่งแพทย์
สรรพคุณ
รักษาอาการไอ
กลุ่มผู้ป่วย
เด็กและผู้ใหญ่
รูปแบบของยา
ยารับประทานชนิดเม็ด ยาน้ำ
คำเตือนในการใช้ยา Guaifenesin
ห้ามใช้ยาหากมีประวัติ
แพ้
ยา
นี้
หรือส่วนประกอบของยาชนิดนี้
แจ้งให้แพทย์ทราบเกี่ยวกับยาทุกชนิดที่กำลังใช้อยู่ ทั้งยาที่แพทย์สั่ง ยาที่ซื้อใช้ด้วยตนเอง วิตามิน และสมุนไพรต่าง ๆ เพราะยาบางชนิดอาจทำปฏิกิริยากับยานี้และก่อให้เกิดผลข้างเคียงหรือส่งผลให้ยามีประสิทธิภาพลดลง
แจ้งให้แพทย์ทราบก่อนใช้ยา หากมีอาการไอเรื้อรังหรือไอต่อเนื่องเป็นเวลานาน มีอาการไอพร้อมกับมีเสมหะมาก มีความผิดปกติเกี่ยวกับตับและไต หรือเป็น
โรคพอร์ฟิเรีย (Porphyria)
ซึ่งเป็นโรคทางพันธุกรรมที่ก่อให้เกิดความผิดปกติเกี่ยวกับเลือด
ห้ามใช้ยานี้กับเด็กอายุน้อยกว่า 4 ปี และควรปรึกษาแพทย์ทุกครั้งก่อนใช้
ยาแก้ไอ
หรือยาแก้หวัดกับเด็ก เพราะการใช้ยาผิดชนิดหรือผิดวิธีอาจก่อให้เกิดอันตรายถึงขั้นเสียชีวิตได้
หลีกเลี่ยงการขับขี่ยานพาหนะหรือการทำกิจกรรมที่ต้องใช้ความระมัดระวัง เนื่องจากยาอาจทำให้เกิดผลข้างเคียงที่กระทบต่อการทำกิจกรรมดังกล่าว
ผู้ที่ตั้งครรภ์ วางแผนมีบุตร หรือกำลังให้นมบุตร ควรปรึกษาแพทย์ถึงข้อดีและข้อเสียของการใช้ยานี้
ปริมาณการใช้ยา Guaifenesin
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยมีตัวอย่างการใช้ยา ดังนี้
รักษาอาการ
ไอ
เด็กอายุ 4-5 ปี
รับประทานยาครั้งละ 50-100 มิลลิกรัม ทุก 4 ชั่วโมง เมื่อมีอาการ ปริมาณยาสูงสุดไม่เกิน 600 มิลลิกรัม/วัน
เด็กอายุ 6-11 ปี
รับประทานยาครั้งละ 100-200 มิลลิกรัม ทุก 4 ชั่วโมง เมื่อมีอาการ ปริมาณยาสูงสุดไม่เกิน 1,200 มิลลิกรัม/วัน
เด็กอายุ 12 ปีขึ้นไป
รับประทานยาปริมาณเท่ากันกับผู้ใหญ่
ผู้ใหญ่
รับประทานยาครั้งละ 200-400 มิลลิกรัม ทุก 4 ชั่วโมง เมื่อมีอาการ
ยาชนิดออกฤทธิ์นาน รับประทานครั้งละ 600-1,200 มิลลิกรัม ทุก 12 ชั่วโมง ปริมาณยาสูงสุดไม่เกิน 2,400 มิลลิกรัม/วัน
การใช้ยา Guaifenesin
ใช้ยาตามฉลากและตามคำสั่งแพทย์อย่างเคร่งครัด ไม่ใช้ยานี้ในปริมาณมากกว่า น้อยกว่า หรือติดต่อกันนานกว่าที่แพทย์กำหนด หากมีข้อสงสัยควรสอบถามแพทย์หรือเภสัชกรก่อนใช้ยาเสมอ
ระหว่างที่ใช้ยานี้ควรดื่มน้ำให้มากเพื่อช่วยละลายเสมหะและช่วยให้คอชุ่มชื้น
รับประทานยานี้พร้อมอาหารเพื่อป้องกันอาการ
ท้องไส้ปั่นป่วนซึ่งเป็นผลข้างเคียงจากยา
ก่อนรับประทานยาน้ำให้วัดปริมาณด้วยช้อนหรือถ้วยตวงยาโดยเฉพาะ หากไม่มีควรสอบถามเภสัชกร
รับประทานยาชนิดเม็ดโดยกลืนทั้งเม็ด ห้ามหัก บด หรือเคี้ยวยา หากผู้ป่วยมีปัญหาในการกลืนยาควรปรึกษาแพทย์หรือเภสัชกร
หากสงสัยว่าตนใช้ยาเกินกว่าปริมาณที่กำหนด ควรแจ้งให้แพทย์ทราบทันที
เก็บยาไว้ที่อุณหภูมิห้อง ให้พ้นจากแสงแดด ความร้อน และความชื้น
ปรึกษาเภสัชกรถึงวิธีการกำจัดยาที่ไม่ได้ใช้แล้วอย่างเหมาะสม
ผลข้างเคียงจากการใช้ยา Guaifenesin
การใช้ยา Guaifenesin อาจทำให้เกิดผลข้างเคียง เช่น เวียนศีรษะ ปวดศีรษะ ง่วงซึม ผื่นขึ้น
คลื่นไส้
อาเจียน ท้
องไส้ปั่นป่วน
ปวดท้อง ท้องเสีย นิ่วในไต หรือมีภาวะกรดในเลือดสูง หากอาการไม่ดีขึ้นหรือแย่ลงควรไปพบแพทย์ทันที รวมทั้งในกรณีที่มีอาการแพ้ยา เช่น ลมพิษ หายใจลำบาก หน้าบวม ริมฝีปากบวม ลิ้นบวม หรือคอบวม และหากผู้ป่วยพบอาการผิดปกติใด ๆ เพิ่มเติม ควรแจ้งให้แพทย์ทราบด้วยเช่นกัน