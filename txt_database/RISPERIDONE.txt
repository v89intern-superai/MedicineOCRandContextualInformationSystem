Risperidone (ริสเพอริโดน)
Risperidone (ริสเพอริโดน)
เป็นยาในกลุ่มรักษาอาการทางจิต (Antipsychotic) ทำงานโดยปรับปริมาณของสารส่งผ่านประสาทในสมองที่ไม่สมดุล ที่อาจเกิดจากโรคต่าง ๆ เช่น โรคจิตเภท โรคไบโพลาร์ และโรคออทิซึม รวมไปถึงใช้รักษาปัญหาพฤติกรรมต่าง ๆ ในเด็กอายุ 5-16 ปีและวัยรุ่น เช่น อารมณ์เปลี่ยนแปลงฉับพลัน ทำร้ายตัวเอง หรือก้าวร้าว เป็นต้น
เกี่ยวกับ Risperidone
กลุ่มยา
กลุ่มรักษาอาการทางจิต (Antipsychotic)
ประเภทยา
ยาตามใบสั่งแพทย์ ยาหาซื้อได้เอง
สรรพคุณ
รักษาโรคจิตเภทและโรคไบโพลาร์
กลุ่มผู้ป่วย
ผู้ใหญ่และเด็ก
รูปแบบของยา
ยารับประทานขนิดเม็ดและน้ำ ยาฉีด
คำเตือนการใช้ยา Risperidone
ควรแจ้งให้แพทย์หรือเภสัชกรทราบก่อนใช้ยา หากเป็นผู้ที่อยู่ในกลุ่มดังต่อไปนี้
แพ้ยา Risperidone หรือยาตัวอื่น ๆ
ตั้งครรภ์ โดยเฉพาะผู้ที่มีอายุครรภ์ใกล้คลอด ผู้ที่มีแนวโน้มจะตั้งครรภ์ หรือให้นมบุตร ผู้ให้นมบุตรต้องหยุดให้นมอย่างน้อย 12 สัปดาห์หลังจากใช้ยา และหากตั้งครรภ์ระหว่างใช้ยา ควรแจ้งให้แพทย์ทราบทันที เพราะยาอาจส่งผลต่อทารกแรกเกิดได้ และห้ามหยุดใช้ยาเองเด็ดขาด
ต้องเข้ารับการผ่าตัดหรือศัลยกรรม
หรือหัตถการ
ในช่องปาก
ยาอาจส่งผลให้ผู้ใช้ปรับตัวต่ออากาศร้อนและหนาวได้ไม่ดีเหมือนปกติ
ไม่ควรขับรถหรือใช้เครื่องจักร เพราะอาจได้รับอันตรายจากผลข้างเคียงของยาได้
ผู้ที่มีอาการเจ็บป่วยหรือเป็นโรคดังต่อไปนี้ ควรแจ้งให้แพทย์ทราบก่อนใช้ยา
เคยมีค่าเม็ดเลือดขาวต่ำกว่าปกติ
ภาวะขาดน้ำ
ความหนาแน่นของกระดูกต่ำ
โรคฟีนิลคีโตนูเรีย (Phenylketonuria)
โรคตับหรือโรคไต
โรคพาร์กินสัน
โรคเบาหวาน รวมไปถึงผู้ที่มีโอกาสเสี่ยง เช่น เป็นโรคอ้วนหรือมีคนในครอบครัวเป็นเบาหวาน
โรคหัวใจ โรคหลอดเลือดหัวใจตีบ ความดันโลหิตสูง จังหวะการเต้นของหัวใจมีปัญหา หรือเคยหัวใจวายไม่นานก่อนต้องการใช้ยา
การใช้ยา Risperidone ร่วมกับยาบางชนิดอาจทำให้รู้สึกง่วง หายใจช้าลง หรืออาจก่อให้เกิดผลข้างเคียงที่เป็นอันตรายต่อชีวิตได้ จึงควรแจ้งให้แพทย์ทราบหากกำลังใช้ยาอื่น ๆ เช่น
ยาแก้ไอตามใบสั่งแพทย์
ยาระงับปวด
ยาคลายกล้ามเนื้อ
ยานอนหลับ ยาคลายเครียด ยาลดภาวะซึมเศร้า
ยาต้านชัก
ปริมาณการใช้ยา Risperidone
โรคไบโพลาร์
ผู้ใหญ่
ยารับประทานปริมาณ 2-3 มิลลิกรัม วันละครั้ง
ยาฉีดเข้ากล้ามเนื้อปริมาณ 25 มิลลิกรัม ทุก ๆ 2 สัปดาห์
ผู้สูงอายุ
ยารับประทานปริมาณ 0.5 มิลลิกรัม วันละ 2 ครั้ง
ยาฉีดเข้ากล้ามเนื้อปริมาณ 25 มิลลิกรัม ทุก ๆ 2 สัปดาห์
เด็ก อายุ 10 ปีขึ้นไป
ยารับประทานปริมาณ 0.5 มิลลิกรัม วันละครั้ง
โรคจิตเภท
ผู้ใหญ่
ยารับประทานปริมาณ 2 มิลลิกรัม วันละครั้ง
ยาฉีดเข้ากล้ามเนื้อปริมาณ 25 มิลลิกรัม ทุก ๆ 2 สัปดาห์
ผู้สูงอายุ
ยารับประทานปริมาณ 0.5 มิลลิกรัม วันละ 2 ครั้ง
ยาฉีดเข้ากล้ามเนื้อปริมาณ 25 มิลลิกรัม ทุก ๆ 2 สัปดาห์
เด็ก อายุ 13 ปีขึ้นไป
ยารับประทานปริมาณ 0.5 มิลลิกรัม วันละครั้ง
ออทิสติก
เด็ก อายุ 5 - 17 ปี
ยารับประทานปริมาณ 0.25 มิลลิกรัม วันละครั้ง (น้ำหนักตัวมากกว่า 15 กิโลกรัมแต่น้อยกว่า 20 กิโลกรัม)
ยารับประทานปริมาณ 0.5 มิลลิกรัม วันละครั้ง (น้ำหนักตัวมากกว่า 20 กิโลกรัม)
การใช้ยา Risperidone
ควรใช้ยาตามปริมาณที่แพทย์หรือเภสัชกรกำหนดอย่างเคร่งครัด ห้ามใช้มากกว่าหรือน้อยกว่าปริมาณที่กำหนด และห้ามใช้ยานานเกินกว่าระยะเวลาที่กำหนด
อาการอาจแย่ลงหากไม่ใช้ยาหรือหยุดใช้ยากระทันหัน
หากใช้ยารับประทานชนิดน้ำ ควรใช้อุปกรณ์ เช่น หลอดดูดยา แก้วยาน้ำหรือช้อนยา (Dosing Spoon) เพื่อให้ได้ปริมาณยาที่แม่นยำ
หากใช้ยารับประทานชนิดเม็ดที่มากับบรรจุภัณฑ์ พร้อมแผ่นฟอยล์ปิดอยู่ด้านหลัง ให้ค่อย ๆ เปิดฟอยล์ และใช้มือที่แห้งสนิทหยิบยาออกมา ห้ามดันยาให้ทะลุฟอยล์ออกมาโดยเด็ดขาด เพราะยาอาจได้รับความเสียหายได้
ควรใช้ยาทันทีหลังจากนำยาออกมาจากบรรจุภัณฑ์
ห้ามผสมยารับประทานชนิดน้ำกับน้ำอัดลมหรือชา
หลีกเลี่ยงการดื่มแอลกอฮอล์ระหว่างใช้ยา
ควรเก็บยาไว้ในอุณหภูมิห้องหรืออุณหภูมิ 15-25 องศา ให้พ้นจากความชื้น ความร้อนและแสง
ควรเก็บยาในบรรจุภัณฑ์ที่มากับตัวยา ปิดให้สนิท และเก็บให้พ้นจากเด็ก
ห้ามนำยาไปแช่แข็ง
หากลืมกินยาหรือกินยาไม่ตรงตามเวลา อาจทำให้ประสิทธิภาพการออกฤทธิ์ยาไม่สมบูรณ์
หากลืมกินยา ให้กินยาทันทีเมื่อนึกได้ แต่หากห่างเพียงไม่กี่ชั่วโมงจากเวลากินยาครั้งต่อไป ให้ข้ามยาที่ลืมไป และไม่ควรเพิ่มปริมาณยาครั้งต่อไปเพื่อทดแทน เพราะอาจทำให้เกิดผลข้างเคียงที่เป็นอันตรายได้
หากกินยาเกินขนาด อาจปรากฏผลข้างเคียง เช่น ง่วงซึม ใจสั่น เคลื่อนไหวได้ช้ากว่าปกติ เป็นลมหรือชัก ให้รีบไปพบแพทย์ทันที
ให้ทิ้งยาเมื่อไม่ต้องใช้ยาแล้วหรือยาหมดอายุ
ผลข้างเคียงจากการใช้ยา Risperidone
ผลข้างเคียงบางอย่างจากยา Risperidone เช่น ปากแห้ง ปวดหัว เจ็บคอ ท้องเสีย น้ำหนักขึ้นหรือง่วงซึม อาจไม่จำเป็นต้องใช้การรักษาทางการแพทย์ เพราะเมื่อร่างกายคุ้นชินกับตัวยาแล้ว อาการอาจหายไปเอง แต่ถ้าผู้ใช้รู้สึกกังวลหรือยังปรากฏอาการอย่างต่อเนื่อง อาจต้องไปปรึกษาแพทย์ โดยเฉพาะหากปรากฏอาการดังต่อไปนี้ ควรรีบไปพบแพทย์ทันที
คันหรือมีผื่นผิวหนัง
เดินซอยเท้า
ไม่มีสมาธิ กระสับกระส่าย ไม่ยอมอยู่กับที่ อยู่นิ่งไม่ได้
มีพฤติกรรมก้าวร้าว
วิตกกังวล
หน้าตาไม่แสดงอารมณ์
เห็นภาพไม่ชัดหรือการมองเห็นเปลี่ยนไป
ไม่สามารถขยับหรือเคลื่อนไหวดวงตาได้
มีปัญหากับการนอน พูดหรือกลืน
มีปัญหากับการปัสสาวะหรือปัสสาวะมากผิดปกติ
มีปัญหากับการจดจำ
นิ้วสั่น มือสั่น
แขนหรือขาเมื่อยล้าหรือไม่มีแรง
มีอาการ
กล้ามเนื้อกระตุก
บริเวณ หลัง คอและใบหน้า หรือกระตุกเมื่อเคลื่อนไหว
สูญเสียการทรงตัว