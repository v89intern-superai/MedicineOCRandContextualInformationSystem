Miconazole (ไมโคนาโซล)
Miconazole (ไมโคนาโซล)
เป็นยาต้านเชื้อราในกลุ่มเอโซล ใช้ป้องกันการเจริญเติบโตของเชื้อราและรักษาการติดเชื้อราบริเวณผิวหนัง อย่างน้ำกัดเท้า สังคัง กลาก และเกลื้อน รวมถึงรักษาการติดเชื้อจากยีสต์ในช่องคลอด หรืออาจนำมาใช้รักษาอาการอื่น ๆ ตามดุลยพินิจของแพทย์ด้วย
เกี่ยวกับยา
Miconazole
กลุ่มยา
ยาต้านเชื้อราในกลุ่มเอโซล (Azole Antifungals)
ประเภทยา
ยาตามใบสั่งแพทย์ ยาที่หาซื้อได้เอง
สรรพคุณ
ป้องกันการเจริญเติบโตของเชื้อรา และรักษาการติดเชื้อราที่ผิวหนังหรือช่องคลอด
กลุ่มผู้ป่วย
ผู้ใหญ่ เด็ก
รูปแบบของยา
ยารับประทาน ยาทาเฉพาะที่ ยาเหน็บช่องคลอด
การใช้ยาในหญิงตั้งครรภ์
Category C
จากการศึกษาในสัตว์พบว่า ทำให้
เกิดความผิดปกติต่อตัวอ่อนในครรภ์สัตว์
แต่ไม่มีการศึกษาในมนุษย์ หรือไม่มีข้อมูลเพียงพอในการศึกษาทดลองในมนุษย์
และสัตว์ ควรใช้ยาเมื่อพิจารณาแล้วว่า มีประโยชน์มากกว่าความเสี่ยงที่อาจเกิดขึ้นต่อทารกในครรภ์
คำเตือนในการใช้ยา Miconazole
แจ้งให้แพทย์ทราบก่อนใช้ยาหากมีประวัติแพ้ยาหรือแพ้ส่วนประกอบของยาชนิดนี้ รวมถึงยาต้านเชื้อราในกลุ่มเอโซลชนิดอื่น ๆ เช่น
ยา
โคลไตรมาโซล
ยาอีโคนาโซล หรือยาคีโตนาโซล เป็นต้น เพราะยาบางชนิดอาจมีส่วนประกอบที่ทำให้เกิดอาการแพ้หรือเกิดผลข้างเคียงอื่น ๆ ตามมาได้
แจ้งให้แพทย์ทราบก่อนใช้ยา หากมีโรคประจำตัว รวมถึงใช้ยา วิตามิน อาหารเสริม หรือสมุนไพรทุกชนิดที่ผู้ป่วยกำลังใช้อยู่ โดยเฉพาะยาในกลุ่มยาต้านการแข็งตัวของเลือด อย่างยาวาร์ฟาริน ยาคูมาดิน และยาแจนโตเวน
แจ้งให้แพทย์ทราบก่อนใช้ยา Miconazole หากผู้ป่วยเป็นโรคเบาหวาน มีปัญหาเกี่ยวกับระบบภูมิคุ้มกัน อย่างการติดเชื้อเอชไอวีหรือเอดส์ และเกิดการติดเชื้อจากยีสต์อยู่บ่อยครั้ง
หากผู้ป่วยต้องการใช้ผลิตภัณฑ์ที่ทำจากยางอย่าง
ถุงยางอนามัย
ฝาครอบปากมดลูก หรือหมวกครอบปากมดลูก ควรปรึกษาแพทย์ก่อนใช้ยา Miconazole ชนิดทาที่ช่องคลอดหรือยาเหน็บช่องคลอด เพราะยานี้อาจทำให้ผลิตภัณฑ์ดังกล่าวเสื่อมสภาพ ซึ่งอาจส่งผลให้เกิดการตั้งครรภ์โดยไม่ตั้งใจได้
ห้ามใช้ยา Miconazole ชนิดทาที่ช่องคลอดหรือยาเหน็บช่องคลอด หากผู้ป่วยเป็นไข้ หนาวสั่น มีอาการคล้ายไข้หวัด ปวดท้อง และมีตกขาวที่มีกลิ่นไม่พึงประสงค์ หรือหากมีอาการรุนแรงนอกเหนือจากนี้ ควรแจ้งให้แพทย์ทราบด้วย
ห้ามใช้
ผ้าอนามัยแบบสอด
ยาฆ่าเชื้ออสุจิ หรือผลิตภัณฑ์สำหรับช่องคลอดชนิดอื่น ๆ รวมถึงห้ามสวนล้างช่องคลอดขณะใช้ยา Miconazole ชนิดทาที่ช่องคลอดหรือยาเหน็บช่องคลอด
สตรีมีครรภ์ควรปรึกษาและปฏิบัติตามคำแนะนำของแพทย์อย่างเคร่งครัดก่อนใช้ยา เพราะยาอาจเป็นอันตรายต่อทารกในครรภ์ได้
ผู้ป่วยที่กำลังให้นมบุตรห้ามใช้ยานี้หากไม่ได้รับคำแนะนำจากแพทย์ เพราะยาอาจซึมผ่านน้ำนมมารดาและเป็นอันตรายต่อทารกได้
ควรระมัดระวังไม่ให้ยาเข้าตา จมูก และปาก
หลีกเลี่ยงการสวมเสื้อผ้าที่รัดแน่นจนเกินไป และควรสวมเสื้อผ้าหลวม ๆ ที่ทำจากผ้าฝ้ายหรือเส้นใยธรรมชาติเพื่อให้อากาศถ่ายเทได้ดี จนกว่าการติดเชื้อจะหายไป
ปริมาณการใช้ยา Miconazole
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยมีตัวอย่างการใช้ยา ดังนี้
การติดเชื้อราที่ผิวหนัง
ตัวอย่างการใช้ยารักษาการติดเชื้อราที่ผิวหนัง
ผู้ใหญ่
ช้ยาแบบครีม โลชั่น หรือผงแป้งความเข้มข้น 2 เปอร์เซ็นต์ ทาบาง ๆ บริเวณที่ติดเชื้อวันละ 2 ครั้ง เป็นเวลา 2-6 สัปดาห์ โดยทายาต่อเนื่องเป็นเวลาอย่างน้อย 1 สัปดาห์ หลังจากอาการหายไปแล้ว
เด็ก
ใช้ในปริมาณเท่ากันกับผู้ใหญ่
การติดเชื้อราที่นิ้วมือ
ตัวอย่างการใช้ยารักษาการติดเชื้อราที่นิ้วมือ
ผู้ใหญ่
ใช้ยาแบบครีมความเข้มข้น 2 เปอร์เซ็นต์ ทาบริเวณที่ติดเชื้อวันละ 1-2 ครั้ง
หลังอาการหายไปให้ทายาต่อเนื่องอีกเป็นเวลา 10 วัน
เด็ก
ใช้ในปริมาณเท่ากันกับผู้ใหญ่
โรคเชื้อราในปาก
ตัวอย่างการใช้ยารักษา
โรคเชื้อราในปาก
ผู้ใหญ่
รับประทานยา Miconazole สูตร 20 มิลลิกรัม/กรัม แบบเจล ปริมาณ 2.5 มิลลิลิตร 4 ครั้ง/วัน
ทายาบริเวณแผลและอมไว้ในช่องปากสักครู่แล้วจึงกลืนยาลงไป
โดยรับประทานยาต่อเนื่องเป็นเวลาอย่างน้อย 1 สัปดาห์ จนกว่าอาการจะหายไป สำหรับผู้ป่วยที่กำลังใช้ยากดภูมิคุ้มกัน ให้ใช้ยาเม็ดปริมาณ 50 มิลลิกรัม 1 ครั้ง/วัน
อมไว้บริเวณกระพุ้งแก้ม
โดยใช้ยาเป็นระยะเวลาติดต่อกัน 14 วัน
เด็กอายุมากกว่า 2 ปีขึ้นไป
รับประทานยา Miconazole สูตร 20 มิลลิกรัม/กรัม แบบเจล ปริมาณ 2.5 มิลลิลิตร 4 ครั้ง/วัน
ทายาบริเวณแผลและอมไว้ในช่องปากสักครู่แล้วจึงกลืนยาลงไป
โดยรับประทานยาต่อเนื่องเป็นเวลาอย่างน้อย 1 สัปดาห์
เด็กอายุ 4-24 เดือน
รับประทานยา
Miconazole สูตร 20 มิลลิกรัม/กรัม แบบเจล ปริมาณ 1.25 มิลลิลิตร 4 ครั้ง/วัน
โรคเชื้อราในลำไส้
ตัวอย่างการใช้ยารักษาโรคเชื้อราในลำไส้
ผู้ใหญ่
รับประทาน Miconazole สูตร 20 มิลลิกรัม/กรัม แบบเจล
ปริมาณ 20 มิลลิกรัม/น้ำหนักตัว 1 กิโลกรัม
โดยแบ่งรับประทาน 4 ครั้ง/วัน ปริมาณสูงสุดไม่เกิน 250 มิลลิกรัม 4 ครั้ง/วัน โดยรับประทานยาต่อเนื่องเป็นเวลาอย่างน้อย 1 สัปดาห์ จนกว่าอาการจะหายไป
เด็ก
ใช้ในปริมาณเท่ากันกับผู้ใหญ่
โรคเชื้อราในช่องคลอด
ตัวอย่างการใช้ยารักษา
โรคเชื้อราในช่องคลอด
https://www.pobpad.com/เชื้อราในช่องคลอด
ผู้ใหญ่
ยาทา
อาจใช้ยาแบบครีมความเข้มข้น 2 เปอร์เซ็นต์ ประมาณ 5 กรัม ทาภายในช่องคลอดก่อนนอน 1 ครั้ง/วัน เป็นเวลา 10-14 วัน หรือทา 2 ครั้ง/วัน เป็นเวลา 7 วัน
ยาเหน็บ
อาจใช้ยาเหน็บตามรูปแบบใดรูปแบบหนึ่งดังต่อไปนี้
ใช้ยาเหน็บช่องคลอด ปริมาณ 100 มิลลิกรัม/วัน เป็นเวลา 7 หรือ 14 วัน
ใช้ยาเหน็บช่องคลอด ปริมาณ 100 มิลลิกรัม 2 ครั้ง/วัน เป็นเวลา 7 วัน
ใช้ยาเหน็บช่องคลอด ปริมาณ 200 หรือ 400 มิลลิกรัม/วัน เป็นเวลา 3 วัน
ใช้ยาเหน็บช่องคลอด ปริมาณ 1,200 มิลลิกรัม รักษา
เพียงครั้งเดียว
การใช้ยา Miconazole
ใช้ยาตามฉลากและตามคำสั่งแพทย์อย่างเคร่งครัด ห้ามใช้ยานี้ในปริมาณมากกว่า น้อยกว่า หรือติดต่อกันนานกว่าที่แพทย์แนะนำ หากมีข้อสงสัยใด ๆ ควรปรึกษาแพทย์หรือเภสัชกรก่อนใช้ยา
ห้ามใช้ยา Miconazole ชนิดทาผิวหนังบริเวณที่มีบาดแผลฉีกขาด
ล้างมือให้สะอาด
ทั้งก่อนและหลังใช้ยา ยกเว้นหากใช้ยาทาบริเวณมือก็ไม่ต้องล้างยาออก
ทำความสะอาดผิวหนังบริเวณที่จะทายาให้แห้งทุกครั้งก่อนใช้ยา
ห้ามปกปิดผิวหนังบริเวณที่ใช้ยาหากไม่ได้รับคำแนะนำจากแพทย์ แต่อาจใช้ผ้าพันแผลเพื่อป้องกันผิวหนังเสียดสีกับเสื้อผ้าได้
ใช้ยาให้ครบกำหนดตามที่แพทย์สั่ง แม้จะมีอาการดีขึ้นแล้ว เพราะหากใช้ยาไม่ครบกำหนดหรือข้ามการใช้ยาไป อาจเสี่ยงต่อการดื้อยาต้านเชื้อรา
ผู้ป่วยน้ำกัดเท้าควรแจ้งให้แพทย์ทราบหากอาการติดเชื้อยังไม่หายไป และมีอาการแย่ลงใน 2 หรือ 4 สัปดาห์
หากผู้ป่วยลืมใช้ยา ให้ใช้ยาทันทีที่นึกขึ้นได้ หากใกล้ช่วงเวลาของยารอบถัดไป ให้ข้ามไปใช้ยาตามเวลาปกติ โดยห้ามเพิ่มปริมาณยาเป็น 2 เท่า
หากผู้ป่วยสงสัยว่าใช้ยาเกินกว่าปริมาณที่กำหนด ควรรีบไปพบแพทย์ทันที เพราะอาจเกิดอาการที่ร้ายแรงอย่างหมดสติหรือหายใจลำบากได้
เก็บยาไว้ที่อุณหภูมิห้อง ให้ห่างจากความชื้น ความร้อน และแสงแดด โดยเก็บยาให้ห่างจากมือเด็ก และปิดหลอดยาให้สนิทหลังการใช้งาน รวมถึงปรึกษาเกี่ยวกับวิธีการเก็บรักษาและการกำจัดยาที่ถูกต้องจากแพทย์และเภสัชกรด้วย
ผลข้างเคียงจากการใช้ยา Miconazole
โดยปกติ ยา Micomazole มักก่อให้เกิดผลข้างเคียงที่พบได้บ่อย เช่น อาการคัน ผิวบาง
ผิวแห้ง
เป็นต้น อย่างไรก็ตาม ผู้ป่วยควรหยุดใช้ยาและรีบไปพบแพทย์ทันที หากเกิดอาการรุนแรงดังต่อไปนี้
แพ้ยาอย่างรุนแรง แม้พบได้น้อยแต่อาจทำให้มีอาการรุนแรง เช่น
ลมพิษ
หายใจลำบาก อาการบวมโดยเฉพาะที่ใบหน้า ริมฝีปาก ลิ้น และคอ เป็นต้น
ผิวไหม้ หรือปวดแสบปวดร้อน
แผลเปิดและมีของเหลวไหลออกมา
ผิวหนังพองอย่างรุนแรง
ผิวหนังแตกเป็นแผ่น
ผิวหนังแดง บวม เกิดการระคายเคือง และรู้สึกเจ็บเมื่อกด
มีตุ่มขึ้นตามผิวหนัง
แม้การใช้ยา Miconazole อาจมีความเสี่ยงทำให้เกิดผลข้างเคียงได้น้อย แต่หากยาถูกดูดซึมเข้าสู่กระแสเลือด อาจทำให้เกิดอาการ เช่น
ปากแห้ง
เจ็บลิ้น ปวดฟัน เหงือกแดงและบวม การรับรสเปลี่ยนแปลงไป คลื่นไส้ ท้องเสีย ปวดศีรษะ เป็นต้น อย่างไรก็ตาม ผู้ป่วยบางรายอาจไม่พบผลข้างเคียงใด ๆ แต่หากพบอาการผิดปกติอื่น ๆ นอกเหนือจากนี้ ควรแจ้งแพทย์หรือเภสัชกรให้ทราบทันที
ดูเพิ่มเติมเกี่ยวกับ :