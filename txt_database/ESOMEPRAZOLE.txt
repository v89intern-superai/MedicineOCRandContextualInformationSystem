Esomeprazole (อีโซเมปราโซล)
Esomeprazole
(อีโซเมปราโซล)
เป็นยาในกลุ่มโปรตอนปั๊มอินฮิบิเตอ
ร์
ออกฤทธิ์ช่วยลดการหลั่งกรดในกระเพาะอาหาร
ใช้รักษาอาการกรดไหลย้อน แสบร้อนกลางอก มีแผลในทางเดินอาหาร หรือกลุ่มอาการโซลลิงเจอร์เอลลิสัน และยังนำมาใช้ร่วมกับยานาพรอกเซน เพื่อบรรเทาอาการอักเสบหรืออาการปวดข้อต่อและกล้ามเนื้อ นอกจากนี้ อาจนำไปใช้รักษาโรคหรือภาวะสุขภาพอื่น ๆ ตามดุลยพินิจของแพทย์ด้วย
เกี่ยวกับยา Esomeprazole
กลุ่มยา
โปรตอนปั๊มอินฮิบิเตอร์
ประเภทยา
ยาตามใบสั่งแพทย์ ยาที่หาซื้อได้เอง
สรรพคุณ
รักษาอาการที่เกิดจากกรดในกระเพาะอาหาร และรักษากลุ่มอาการโซลลิงเจอร์เอลลิสัน
กลุ่มผู้ป่วย
เด็ก ผู้ใหญ่
รูปแบบของยา
ยารับประทาน ยาฉีด
การใช้ยาในหญิงตั้งครรภ์
Category C
จากการศึกษาในสัตว์พบว่า ทำให้เกิดความผิดปกติต่อตัวอ่อนในครรภ์สัตว์
แต่ไม่มีการศึกษาในมนุษย์ หรือไม่มีข้อมูลเพียงพอในการศึกษาทดลองในมนุษย์และสัตว์ ควรใช้ยาเมื่อพิจารณาแล้วว่า มีประโยชน์มากกว่าความเสี่ยงที่อาจเกิดขึ้นต่อทารกในครรภ์
คำเตือนในการใช้ยา Esomeprazole
แจ้งให้แพทย์ทราบหากแพ้ยาชนิดนี้ ยาชนิดอื่น ๆ หรือยาลดกรดชนิดที่คล้ายกัน เช่น ยาแลนโซพราโซล
ยา
โอเมพราโซล
ยาแพนโทพราโซล
ยาราบีพราโซล
ยาเด็กซิแลนท์ ยาพรีวาซิด เป็นต้น
แจ้งให้แพทย์ทราบหากกำลังรับประทานยาชนิดอื่นอยู่ ทั้งยาที่ซื้อรับประทานเอง ยาตามใบสั่งแพทย์ อาหารเสริม วิตามิน ยาสมุนไพร หรือยาที่คิดว่าจะรับประทาน เนื่องจากแพทย์อาจปรับปริมาณยาให้เหมาะสมกับการใช้ยาของผู้ป่วย และเฝ้าดูผลข้างเคียงที่อาจเกิดขึ้นอย่างใกล้ชิด
หากต้องรับประทานยาลดกรดชนิดอื่น ๆ ควบคู่กับยา Esomeprazole ควรขอคำแนะนำในการใช้ยาจากแพทย์
เข้าพบแพทย์ก่อนใช้ยาหากกำลังตั้งครรภ์ วางแผนตั้งครรภ์ หรืออยู่ระหว่างการให้นม
บุตร
ทั้งเด็กและผู้ใหญ่ควรได้รับคำแนะนำจากแพทย์ก่อนใช้ยานี้
แจ้งให้แพทย์ทราบก่อนใช้ยาหากเป็นโรคหรือมีภาวะสุขภาพ เช่น โรคตับชนิดรุนแรง โรคแพ้ภูมิตนเองหรือ
โรคพุ่มพวง
โรคกระดูกพรุนหรือกระดูกบาง ไตมีปัญหา มีแมกนีเซียมในเลือดน้อย หรือ
ร่างกายไม่ดูดซึมน้ำตาลแล็กโทส
เป็นต้น
แจ้งให้แพทย์ทร
าบหากปัสสาวะน้อยกว่าปกติหรือปัสสาวะเป็นเลือดในระหว่างที่ใช้ยา เพราะยานี้อาจทำให้ไตมีปัญห
าได้
ยาอาจทำให้เกิดอาการติดเชื้ออย่างท้องเสีย โดยหากถ่ายเป็นน้ำหรือถ่ายเป็นเลือดก็ควรเข้าพบ
แพทย์ทันทีก่อนรับประทานยาแก้ท้องเสียด้วยตนเอง
หากรับประทานยานี้มากกว่า 1 ครั้ง/วัน หรือใช้ยาติดต่อกันเป็นเวลานาน อาจทำให้กระดูกบริเวณสะโพก ข้อมือ หรือสันหลังของผู้ป่วยเสี่ยงต่อการแตกหัก โดยเฉพาะในผู้ป่วยที่มีอายุ 50 ปีขึ้นไป ดังนั้น ควรปรึกษาแพทย์เกี่ยวกับการรักษากระดูกให้แข็งแรงเมื่อต้องรับประทานยานี้
ปริมาณการใช้ยา
Esomeprazole
กรดไหลย้อน
ตัวอย่างการใช้ยา Esomeprazole เพื่อรักษา
ภาวะกรดไหลย้อน
ยารับประทาน
ผู้ใหญ่
รับประทานยาปริมาณ 40 มิลลิกรัม/วัน เป็นระยะเวลา 4 สัปดาห์ หรืออาจรับประทานต่ออีก 4 สัปดาห์หากจำเป็น
ปริมาณยาที่ใช้รักษาอย่างต่อเนื่อง คือ 20 มิลลิกรัม/วัน
หากเป็นกรดไหลย้อนที่หลอดอาหารยังไม่ได้ถูกทำลาย
โดยผู้ป่วยสูงอายุไม่ต้องปรับปริมาณยา
เด็กอายุน้อยกว่า 12 ปี
หากมีน้ำหนักตัวตั้งแต่ 10 กิโลกรัมขึ้นไป ให้รับประทานยาปริมาณ 10 มิลลิกรัม/วัน เป็นระยะเวลา 8 สัปดาห์
ยาฉีด
ผู้ใหญ่
ฉีดยาเข้าหลอดเลือดดำปริมาณ 20 หรือ 40 มิลลิกรัม/วัน อย่างน้อย 3 นาที หรือฉีดสารละลายผสมกับตัวยาประมาณ 10-30 นาที 1ครั้ง/วัน
เป็นเวลาไ
ม่เกิน 10 วัน แ
ละจึง
เปลี่ยนไปรับประทานยาให้เร็วที่สุดเท่าที่จะเป็นไปได้ โดยผู้ป่วยสูงอายุไม่จำเป็นต้องปรับปริมาณยา
แผลในกระเพาะอาหาร
ตัวอย่างการใช้ยา Esomeprazole เพื่อรักษา
แผลในกระเพาะอาหาร
ยารับประทาน
ผู้ใหญ่
รับประทานยาปริมาณ 20 มิลลิกรัม
2 ครั้ง/วัน
เป็นระยะเวลา 1 สัปดาห์ หรือรับประทานยาปริมาณ 40 มิลลิกรัม/วัน เป็นระยะเวลา 10 วัน ควบคู่กับยาฆ่าเชื้ออย่าง
ยา
อะม็อกซี่ซิลลิน
และ
ยาคลาริโทรมัยซิน
ในกรณีที่แพทย์ตรวจพบว่าเป็น
โรคแผลในกระเพาะอาหารที่อาจเกิดจากเชื้อ H.pylori
โดยผู้ป่วยสูงอายุไม่จำเป็นต้องปรับปริมาณยา
ยาฉีด
ผู้ใหญ่
ฉีดสารละลายผสมกับตัวยาปริมาณ 80 มิลลิกรัม อย่างน้อย 30 นาที ตามด้วยปริมาณยาต่อเนื่องอีก 8 มิลลิกรัม/ชั่วโมง เป็นระยะเวลา 72 ชั่วโมงขึ้นไป และจึงเปลี่ยนไปรับประทานยาปริมาณ 40 มิลลิกรัม/วัน เป็นระยะเวลา 4 สัปดาห์ โดยผู้ป่วยสูงอายุไม่จำเป็นต้องปรับปริมาณยา
ตัวอย่างการใช้ยา Esomeprazole เพื่อรักษาแผลในกระเพาะอาหารจากการใช้ยากลุ่ม NSAID
ยารับประทาน
ผู้ใหญ่
รับประทานยาปริมาณ 20 มิลลิกรัม/วัน เป็นระยะเวลา 4-8 สัปดาห์ โดย
ผู้ป่วยสูงอายุไม่จำเป็นต้องปรับปริมาณยา
ตัวอย่างการใช้ยา Esomeprazole เพื่อป้องกันความเสี่ยงในการเกิดแผลในกระเพาะอาหารจากการใช้ยากลุ่ม NSAID
ยารับประทาน
ผู้ใหญ่
รับประทานยาปริมาณ 20 หรือ 40 มิลลิกรัม/วัน โดย
ผู้ป่วยสูงอายุไม่จำเป็นต้องปรับปริมาณยา
หลอดอาหารอักเสบชนิดเยื่อบุกร่อน
ตัวอย่างการใช้ยา Esomeprazole เพื่อรักษาหลอดอาหารอักเสบชนิดเยื่อบุกร่อน
ยารับประทาน
ผู้ใหญ่
รับประทานยาปริมาณ 40 มิลลิกรัม/วัน เป็นระยะเวลา 4 สัปดาห์ หรือรับประทานต่ออีก 4 สัปดาห์หากจำเป็น
ปริมาณยาที่ใช้รักษาอย่างต่อเนื่อง คือ 20 มิลลิกรัม/วัน
โดย
ผู้ป่วยสูงอายุไม่จำเป็นต้องปรับปริมาณยา
เด็กอายุน้อยกว่า 12 ปี
หากมีน้ำหนักตัวอยู่ในระหว่าง 10-20 กิโลกรัม ให้รับประทานยาปริมาณ 10 มิลลิกรัม/วัน และหากมีน้ำหนักตัว 20 กิโลกรัม เป็นต้นไป ให้รับประทานยาปริมาณ 10 หรือ 20 มิลลิกรัม/วัน เป็นระยะเวลา 8 สัปดาห์
กลุ่มอาการโซลลิงเจอร์เอลลิสัน
ตัวอย่างการใช้ยา Esomeprazole เพื่อรักษากลุ่มอาการโซลลิงเจอร์เอลลิสัน
ยารับประทาน
ผู้ใหญ่
รับประทานยาปริมาณเริ่มต้น 40 มิลลิกรัม
2 ครั้ง/วัน
โดยอาจควบคุมปริมาณยาให้อยู่ระหว่าง 80-160 มิลลิกรัม/วัน หากต้องรับประทานยาปริมาณ 80 มิลลิกรัมขึ้นไป ควรแบ่งรับประทาน 2 ครั้ง โดย
ผู้ป่วยสูงอายุไม่จำเป็นต้องปรับปริมาณยา
แผลจากการใช้ยากลุ่ม NSAID
ตัวอย่างการใช้ยา Esomeprazole เพื่อรักษาแผลจากการใช้ยากลุ่ม NSAID
ยาฉีด
ผู้ใหญ่
ให้ยาทางหลอดเลือดดำปริมาณ 20 มิลลิกรัม/วัน อย่างน้อย 3 นาที หรือฉีดสารละลายผสมกับตัวยา ประมาณ 10-30 นาที
แ
ละจึง
เปลี่ยนไปรับประทานยาให้เร็วที่สุดเท่าที่จะเป็นไปได้ โดยผู้ป่วยสูงอายุไม่จำเป็นต้องปรับปริมาณยา
การใช้ยา
Esomeprazole
ใช้ยาตามฉลากยาและตามคำแนะนำจากแพทย์อย่างเคร่งครัด หากมีข้อสงสัยให้สอบถามแพทย์หรือเภสัชกรที่จ่ายยาให้
ไม่ควรรับประทานยาน้อยเกินไป มากเกินไป บ่อยเกินไป หรือนานเกินไปหากแพทย์หรือฉลากยาไม่ได้แนะนำ
ควรรับประทานยาทั้งเม็ดพร้อมกับน้ำเปล่า 1 แก้ว โดยไม่ควรเคี้ยวยา ทำให้ยาแตก หรือเปิดแคปซูลยาหากไม่ได้ใช้ หากไม่สามารถกลืนเม็ดยาได้ แพทย์อาจแนะนำให้รับประทานยากับซอสแอปเปิ้ลหรือพุดดิ้ง
ผู้ป่วยอาจรับประทานยา Esomeprazole ผ่านทางสายให้อาหารทางจมูก โดยควรอ่านและปฏิบัติตามคำแนะนำเกี่ยวกับการใช้ยาอย่างเคร่งครัด
ควรแจ้งให้แพทย์ทราบหากต้องเข้ารับการตรวจร่างกายระหว่างที่ใช้ยา เนื่องจากยานี้อาจส่งผลต่อการตรวจร่างกายได้
หากลืมรับประทานยาตามเวลาที่กำหนด ให้รีบรับประทานยาทันทีที่นึกขึ้นได้ แต่หากใกล้ถึงเวลาที่ต้องรับประทานยาในรอบถัดไป ให้ข้ามไปรับประทานยารอบต่อไป โดยไม่ต้องรับประทานยาทดแทน
หากอาการไม่ดีขึ้นหรือแย่ลงขณะรับประทานยา ควรรีบติดต่อแพทย์
ควรเก็บยาไว้ที่อุณหภูมิห้องและให้ห่างจากความร้อนและความชื้น
ห้ามรับประทานยาร่วมกับผู้อื่น และหากมีข้อสงสัยเกี่ยวกับการเติมยา ควรสอบถามแพทย์ให้ดีก่อน
ควรรับประทานยานี้อย่างน้อย 1 ชั่วโมง ก่อนรับประทานอาหาร
ผลข้างเคียงจากการใช้ยา
Esomeprazole
ผลข้างเคียงที่เกิดจากการรับประทานยา Esomeprazole อาจไม่รุนแรงและหายได้เองหลังจากที่หยุดรับประทานยา ซึ่งมีผลข้างเคียงที่พบได้ทั่วไป เช่น ปวดศีรษะ ท้องร่วง ท้องผูก ง่วงซึม รู้สึกไม่สบาย ป่วย ปวดท้องหรือมีอาการท้องบิด
ปากแห้ง
คลื่นไส้หรืออาเจียน เป็นต้น โดยหากอาการเหล่านี้ไม่หายไปหรือสร้างความรำคาญให้แก่ผู้ป่วย ควรไปปรึกษาแพทย์
นอกจากนี้
ผู้ป่วยควรหยุดใช้ยาและไปพบแพทย์ทันทีหากได้รับผลข้างเคียงที่รุนแรงดังต่อไปนี้
เป็นไข้ไม่หาย เสียงแหบ
เวียนศีรษะ
ปวดข้อต่อ
กล้ามเนื้อหดเกร็ง
ผิวเหลือง
ปัสสาวะเป็นสีเข้ม
รู้สึกเหนื่อยล้า ซึ่งอาจเป็นสัญญาณของโรคไต
ปัสสาวะเป็นเลือด ปัสสาวะน้อย
ถ่ายเป็นน้ำ ปวดท้อง ท้องร่วงอย่างรุนแรง
มีปัญหาด้านการพูด การหายใจ หรือการกลืนอาหาร
แน่นคอหรือหน้าอก หัวใจเต้นเร็วหรือเต้นผิดปกติ หายใจดังวี้ด
มีอาการแพ้ยาอย่างรุนแรง เช่น มีอาการบวมบริเวณใบหน้า
ตา
ปาก ริมฝีปาก ลิ้น คอ
มือ ขา เท้า หรือข้อเท้า เป็นต้น
มีอาการผื่นกึ่งเฉียบพลัน ซึ่งผู้ป่วยอาจมีผื่นนูนแดงที่แขน จมูก แก้ม หรือบริเวณผิวหนัง โดยเฉพาะบริเวณที่ได้รับแสงแดด รวมถึงอาจรู้สึกคันบริเวณที่มีผื่นขึ้นหรือมีอาการบวมแดงร่วมด้วย
ผิวหนังลอก ผิวแดง เป็นตุ่มพองที่ผิวหนัง มีผื่นขึ้นที่ผิวหนังที่รุนแรงจนทำให้มีเลือดออกบริเวณริมฝีปาก ปาก ตา จมูก และอวัยวะเพศ และอาจเป็นสัญญาณของกลุ่มอาการสตีเวนส์จอห์นสัน แต่ก็พบได้น้อย
มีอาการสั่นตามร่างกายอย่างไม่สามารถควบคุมได้ มีอาการกระตุก หรือมีอาการชัก
อย่างไรก็ตาม แม้ผู้ป่วยส่วนใหญ่อาจไม่ได้รับผลข้างเคียงจากการใช้ยา Esomeprazole แต่หากใช้ยานี้แล้วเกิดผลข้างเคีนงเังข้างต้น ให้รีบไปปรึกษาเพื่อน
ดูเพิ่มเติมเกี่ยวกับ :