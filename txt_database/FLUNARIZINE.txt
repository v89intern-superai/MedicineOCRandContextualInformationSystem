Flunarizine (ฟลูนาริซีน)
Flunarizine (ฟลูนาริซีน)
เป็นยาในกลุ่มยาต้านไมเกรน ใช้เพื่อป้องกันโรคไมเกรนและบรรเทาอาการวิงเวียนศีรษะ โดยตัวยาจะออกฤทธิ์ขยายหลอดเลือดในสมองและปรับระดับสารสื่อประสาทบางชนิดในสมองทำให้สามารถบรรเทาอาการวิงเวียนศีรษะ รวมถึงลดความรุนแรงและความถี่ในการเกิดโรคไมเกรนได้อย่างมีประสิทธิภาพ
ทั้งนี้
ยา Flunarizine
อาจไม่เหมาะสำหรับผู้สูงอายุ ผู้ที่กำลังตั้งครรภ์หรือให้นมบุตร หรือผู้ที่มีโรคประจำตัวบางอย่าง ดังนั้นผู้ที่มีเงื่อนไขสุขภาพเหล่านี้จึงควรปรึกษาแพทย์ก่อนการใช้ยา เพื่อป้องกันไม่ให้เกิดผลข้างเคียงที่เป็นอันตรายต่อสุขภาพตามมา
เกี่ยวกับยา
Flunarizine
กลุ่มยา
ยาต้านไมเกรน (Antimigraine Preparations)
ประเภทยา
ยาตามใบสั่งแพทย์
สรรพคุณ
ป้องกันโรคไมเกรน บรรเทาอาการวิงเวียนศีรษะ
กลุ่มผู้ป่วย
ผู้ใหญ่
การใช้ยาในหญิงตั้งครรภ์และผู้ให้นมบุตร
Category C
จากการศึกษาในสัตว์พบว่า ทำให้เกิดความผิดปกติต่อตัวอ่อนในครรภ์สัตว์ แต่ไม่มีการศึกษาในมนุษย์ หรือไม่มีข้อมูลเพียงพอในการศึกษาทดลองในมนุษย์และสัตว์ ควรใช้ยาเมื่อพิจารณาแล้วว่ามีประโยชน์มากกว่าความเสี่ยงที่อาจเกิดขึ้นต่อทารกในครรภ์ รวมถึงผู้ที่กำลังอยู่ในช่วงให้นมบุตรควรปรึกษาแพทย์ก่อนใช้ยา เพราะยังไม่มีงานวิจัยที่ยืนยันว่าสามารถใช้ได้โดยไม่ส่งผลกระทบต่อเด็กทารกที่รับประทานนมแม่
รูปแบบของยา
ยารับประทาน
คำเตือนการใช้ยา Flunarizine
เพื่อให้เกิดความปลอดภัยในการใช้ยา ผู้ใช้ยาควรระมัดระวังและปฏิบัติตามคำแนะนำดังนี้
ผู้ที่มีประวัติ
แพ้ยา
ทุกชนิดควรแจ้งให้แพทย์ทราบก่อนการใช้ยา และหากมีประวัติแพ้
ยา Flunarizine
ห้ามใช้ยาชนิดนี้
ผู้ที่กำลังตั้งครรภ์หรือให้นมบุตรควรปรึกษาแพทย์ก่อนการใช้ยาชนิดนี้ เพราะยังไม่มีข้อมูลยืนยันว่าสามารถใช้ยาได้อย่างปลอดภัย
ผู้สูงอายุควรปรึกษาแพทย์ก่อนการใช้ยาชนิดนี้ เพระาตัวยาอาจส่งผลให้การเคลื่อนไหวผิดปกติได้
ผู้ที่มีโรคประจำตัว เช่น โรคตับ โรคเกี่ยวกับการเคลื่อนไหว โรคพาร์กินสัน โรคหัวใจและหลอดเลือด
โรค
ต้อหิน
โรคลมชัก หรือภาวะซึมเศร้า ควรปรึกษาแพทย์ก่อนการใช้ยา เพราะตัวยาอาจส่งผลกระทบต่อโรคประจำตัวที่เป็นอยู่ได้
การใช้
ยา Flunarizine
อาจกระตุ้นให้เกิดภาวะซึมเศร้าได้ หากเริ่มมีอาการของภาวะซึมเศร้าควรปรึกษาแพทย์
การใช้
ยา Flunarizine
อาจทำให้เกิดอาการง่วงซึม จึงควรหลีกเลี่ยงการขับขี่ยานพาหนะ หรือการทำงานกับเครื่องจักรต่าง ๆ ที่เสี่ยงอันตรายหลังการรับประทานยา
ในขณะที่ใช้
ยา Flunarizine
ควรหลีกเลี่ยงการดื่มเครื่องดื่มแอลกอฮอล์
ปริมาณการใช้ยา Flunarizine
ปริมาณการใช้
ยา Flunarizine
จะขึ้นอยู่กับดุลยพินิจของแพทย์ผู้รักษา โดยตัวอย่างการใช้ยามีดังนี้
โรคไมเกรน
ตัวอย่างการใช้
ยา Flunarizine
เพื่อป้องกันการเกิด
โรคไมเกรน
ผู้ใหญ่
รับประทานยาประมาณ 5–10 มิลลิกรัม วันละ 1 ครั้งก่อนนอน
การใช้ยา Flunarizine
การใช้
ยา Flunarizine
ควรใช้ตามคำสั่งของแพทย์อย่างเคร่งครัด โดยแพทย์อาจให้รับประทานยาวันละ 1 ครั้ง ก่อนนอน ต่อเนื่องเป็นเวลา 6–8 สัปดาห์ขึ้นอยู่กับอาการของผู้ป่วย อย่างไรก็ตาม ผู้ป่วยไม่ควรใช้ยาในปริมาณมาณมากกว่าหรือน้อยกว่าที่แพทย์กำหนด รวมถึงไม่ควรใช้ยาในระยะเวลานานกว่าที่แพทย์กำหนด หรือหยุดใช้ยาเองโดยไม่ได้ปรึกษาแพทย์ด้วย
ยาฟลูนาริซีนสามารถรับประทานร่วมกับมื้ออาหารหรือไม่ก็ได้ ในกรณีที่ลืมรับประทานยาควรรีบรับประทานทันทีเมื่อทราบ แต่หากใกล้เวลารับประทานยาครั้งถัดไป ให้ข้ามไปรับประทานยาของครั้งถัดไปแทน ไม่ควรเพิ่มปริมาณยาเป็นสองเท่า
ส่วนการเก็บรักษายาควรเก็บในที่ที่มีอุณหภูมิต่ำกว่า 30 องศาเซลเซียส รวมถึงเก็บให้ห่างจากความร้อนและความชื้นเพื่อป้องกันไม่ให้ยาเสื่อมสภาพด้วย
ปฏิกิริยาระหว่างยา Flunarizine กับยาอื่น
ยา Flunarizine
อาจทำปฏิกิริยากับยา วิตามิน หรือสมุนไพรบางชนิด ซึ่งอาจก่อให้เกิดผลข้างเคียงหรือทำให้ยามีประสิทธิภาพลดลง โดยเฉพาะยาต่อไปนี้
กลุ่มยาที่ออกฤทธิ์กดระบบประสาทส่วนกลาง เช่น
ยาคลายกล้ามเนื้อ
หรือยาระงับประสาท เพราะตัวยาจะเพิ่มฤทธิ์กดระบบประสาทส่วนกลางมากขึ้น
ยาลดความดันโลหิต เพราะอาจเพิ่มฤทธิ์ของยา และส่งผลให้ความดันโลหิตต่ำมากเกินไปจนเป็นอันตรายต่อร่างกายได้
ยาคุมกำเนิด เพราะอาจเพิ่มความเสี่ยงในการเกิด
ภาวะน้ำนมไหล
(Galactorrhea)
ตัวอย่างยาดังกล่าวเป็นเพียงส่วนหนึ่งที่อาจทำปฏิกิริยากับยาฟลูนาริซีนเท่านั้น หากผู้ป่วยกำลังใช้ยาหรือผลิตภัณฑ์ใด ๆ อยู่ ควรแจ้งให้แพทย์และเภสัชกรทราบก่อนเสมอ เพื่อความปลอดภัยต่อร่างกาย
ผลข้างเคียงจากการใช้ยา Flunarizine
การใช้ยา
Flunarizine
ซีนอาจทำให้เกิดผลข้างเคียงที่ไม่พึงประสงค์ได้ โดยผลข้างเคียงที่มักพบได้จะแบ่งออกเป็น 5 กลุ่มใหญ่ ๆ ดังนี้
ผลข้างเคียงเกี่ยวกับระบบผิวหนัง เช่น มี
ผื่น
ขึ้นตามผิวหนัง
ผลข้างเคียงเกี่ยวกับระบบกล้ามเนื้อและกระดูก เช่น กล้ามเนื้ออ่อนแรง ปวดหรือเจ็บกล้ามเนื้อ
ผลข้างเคียงเกี่ยวกับระบบย่อยอาหาร เช่น คลื่นไส้ อาเจียน ปวดท้อง แสบร้อนกลางอก มีอาการปากแห้ง หรือมีความอยากอาหารเพิ่มขึ้น
ผลข้างเคียงเกี่ยวกับระบบต่อมไร้ท่อและการเผาผลาญ เช่น น้ำหนักขึ้น ในเพศหญิงอาจมีอาการน้ำนมไหลหรือ
ประจำเดือนมาไม่ปกติ
ผลข้างเคียงเกี่ยวกับระบบประสาทส่วนกลาง เช่น ง่วงนอน อ่อนเพลีย วิงเวียนศีรษะ บ้านหมุน วิตกกังวล หรือเกิดปัญหาเกี่ยวกับการนอนหลับ
หากอาการเหล่านี้รุนแรงขึ้นจนรบกวนการใช้ชีวิตประจำวันควรปรึกษาแพทย์ และหากมีอาการผิดปกติอื่น ๆ ที่รุนแรงเกิดขึ้น เช่น มีอาการสั่นโดยไม่ทราบสาเหตุ ขยับร่างกายได้ลำบาก ไม่สามารถควบคุมการเคลื่อนไหวของใบหน้าหรือปากได้ และมีอาการของ
ภาวะซึมเศร้า
ควรไปพบแพทย์ทันที