เซมากลูไทด์ (Semaglutide)
Semaglutide (เซมากลูไทด์)
เป็นยารักษาโรคเบาหวานประเภทที่ 2 สำหรับผู้ป่วยที่เป็นผู้ใหญ่ ตัวยาจะออกฤทธิ์ควบคุมระดับน้ำตาลในเลือดให้คงที่ โดยแพทย์อาจให้ผู้ป่วยใช้ยา Semeglutide ร่วมกับ
การควบคุมอาหาร
การออกกำลังกาย หรือยารักษาชนิดอื่น ๆ ตามที่เห็นสมควร
เกี่ยวกับยา Semaglutide
กลุ่มยา
ยาเบาหวาน (Antidiabetic Agents)
ประเภทยา
ยาตามใบสั่งแพทย์
สรรพคุณ
รักษาโรคเบาหวานประเภทที่ 2
กลุ่มผู้ป่วย
ผู้ใหญ่
รูปแบบของยา
ยารับประทาน ยาฉีด
การใช้ยาในหญิงตั้งครรภ์และผู้ให้นมบุตร
ยังไม่มีการจัดหมวดหมู่ของยาชนิดนี้จากองค์การอาหารและยาแห่งสหรัฐอเมริกาหรือ FDA ซึ่งยาอาจส่งผลกระทบต่อมารดาหรือทารกในครรภ์ได้ หากผู้ป่วยกำลังตั้งครรภ์ วางแผนจะมีบุตร หรืออยู่ในช่วงให้นมบุตร ควรแจ้งให้แพทย์ทราบก่อนเสมอ เพื่อความปลอดภัยต่อทั้งตนเองและทารก
คำเตือนในการใช้ยา Semaglutide
เพื่อให้เกิดความปลอดภัยในการใช้ยา ผู้ป่วยควรระมัดระวังและปฏิบัติตามคำแนะนำต่อไปนี้
แจ้งให้แพทย์ทราบหากมีประวัติแพ้ยาหรือส่วนประกอบของยา Semaglutide เพราะอาจก่อให้เกิดผลข้างเคียงต่อร่างกายตามมาได้
แจ้งให้แพทย์ทราบเกี่ยวกับยา วิตามิน หรือสมุนไพรทุกชนิดที่ผู้ป่วยกำลังใช้อยู่ เพราะยานี้อาจส่งผลให้ร่างกายดูดซึมยาชนิดอื่นช้าลง ทำปฏิกิริยากับยาชนิดอื่นจนก่อให้เกิดผลข้างเคียง หรือทำให้ยาชนิดอื่นมีประสิทธิภาพลดลง โดยเฉพาะ
ยาเบาหวาน
ชนิดอื่น เช่น
อินซูลิน
ยาดูลากลูไทด์ (Dulaglutide) ยาเอซีนาไทด์ (Exenatide) หรือ
ยาลิรากลูไทด์
(Liraglutide) ยาวาร์ฟาริน (Warfarin) และยาพาราเซตามอล
ผู้ป่วยที่มีปัญหาสุขภาพบางประการไม่ควรใช้ยานี้ เช่น ภาวะเลือดเป็นกรด
โรคเบาหวานชนิดที่ 1
เนื้องอกต่อมไร้ท่อชนิดที่ 2 ผู้ที่ตนเองหรือคนในครอบครัวมีประวัติโรคมะเร็งไทรอยด์ชนิดเมดัลลารี (Medullary Thyroid Cancer)
ผู้ป่วยที่มีประวัติทางสุขภาพควรแจ้งให้แพทย์ทราบก่อนการใช้ยา เช่น โรคกระเพาะอาหารหรือลำไส้ โรคไต โรคตับ ตับอ่อนอักเสบ ปัญหาสายตาจากโรคเบาหวาน ภาวะหัวใจล้มเหลวรุนแรง รวมถึงมีสัญญาณของเนื้องอกที่ต่อมไทรอยด์อย่างมีก้อนหรือบวมบริเวณคอ มีปัญหาในการกลืน เสียงแหบ และ
หายใจไม่อิ่ม
ห้ามสตรีมีครรภ์ ผู้วางแผนจะตั้งครรภ์ และผู้ให้นมบุตรใช้ยานี้ เนื่องจากตัวยาอาจเป็นอันตรายต่อทารกในครรภ์และทารกหลังคลอดได้
ผู้ป่วยอาจต้องคุมกำเนิดด้วยวิธีต่าง ๆ ในระหว่างที่ใช้ยานี้ กรณีตั้งครรภ์ในระหว่างการใช้ยาควรแจ้งให้แพทย์ทราบโดยเร็ว
หลีกเลี่ยงการขับขี่ยานพาหนะหรือการทำกิจกรรมที่ต้องรู้สึกตื่นตัวอยู่เสมอ หากตัวยาส่งผลให้ผู้ป่วยมีระดับน้ำตาลในเลือดต่ำหรือเวียนศีรษะ
หลีกเลี่ยงการดื่มแอลกอฮอล์ในระหว่างที่ใช้ยานี้ เพราะส่งผลต่อระดับน้ำตาลในเลือด
ไม่อนุญาตให้ใช้ยา Semaglutide ในเด็กอายุต่ำกว่า 18 ปี
ปริมาณการใช้ยา Semaglutide
ปริมาณและระยะเวลาในการใช้ยาอาจแตกต่างกันไปตามยี่ห้อ รูปแบบของยา และดุลยพินิจของแพทย์ผู้รักษา โดยตัวอย่างการใช้ยาเซมากลูไทด์ เพื่อรักษา
โรคเบาหวานชนิดที่ 2
ในผู้ป่วยผู้ใหญ่มีดังนี้
ยา Semaglutide ชนิดรับประทาน
ผู้ป่วยเริ่มรับประทานยาในปริมาณ 3 มิลลิกรัม วันละ 1 ครั้ง ติดต่อกันนาน 1 เดือน จากนั้นเพิ่มปริมาณยาจนถึง 7 มิลลิกรัม วันละ 1 ครั้ง ติดต่อกันนานอย่างน้อย 1 เดือน
หากระดับน้ำตาลในเลือดยังไม่อยู่ในเกณฑ์ปกติอาจเพิ่มปริมาณยาสูงสุดได้ถึง 14 มิลลิกรัม วันละ 1 ครั้ง โดยควรเลือกใช้ยาขนาด 14 มิลลิกรัม 1 เม็ด แทนยาขนาด 7 มิลลิกรัม 2 เม็ด
ยา Semaglutide ชนิดฉีด
ผู้ป่วยใช้ยาปริมาณ 0.25 มิลลิกรัมฉีดเข้าใต้ผิวหนัง สัปดาห์ละ 1 ครั้ง ติดต่อกัน 4 สัปดาห์ จากนั้นเพิ่มปริมาณยาจนถึง 0.5 มิลลิกรัม สัปดาห์ละ 1 ครั้ง ติดต่อกันนานอย่างน้อย 4 สัปดาห์
หากระดับน้ำตาลในเลือดยังไม่อยู่ในเกณฑ์ปกติหลังเริ่มการรักษาไปแล้วอย่างน้อย 8 สัปดาห์ อาจเพิ่มปริมาณยาสูงสุดได้ถึง 1 มิลลิกรัม สัปดาห์ละ 1 ครั้ง หากจำเป็นต้องเปลี่ยนวันฉีดยาควรเว้นระยะห่างจากวันที่ฉีดยาล่าสุดอย่างน้อย 2–3 วัน
การใช้ยา Semaglutide
วิธีการใช้ยา Semaglutide เพื่อความปลอดภัยมีดังนี้
การใช้ยา Semaglutide ควรทำควบคู่ไปกับการออกกำลังกาย การรับประทานอาหารที่เหมาะสม หรือยาเบาหวานชนิดอื่นตามคำสั่งแพทย์หรือเภสัชกรอย่างเคร่งครัด หากมีข้อสงสัยใด ๆ ควรปรึกษาแพทย์หรือเภสัชกรก่อนใช้ยาเสมอ โดยไม่ควรปรับเพิ่มหรือลดปริมาณยาและระยะเวลาในการใช้ยาด้วยตนเอง
ห้ามใช้ยาเซมากลูไทด์หลายยี่ห้อในเวลาเดียวกัน
ยา Semaglutide ชนิดรับประทานควรรับประทานขณะท้องว่าง หรืออย่างน้อย 30 นาทีก่อนมื้ออาหาร หรือก่อนรับประทานยาชนิดอื่น ๆ ห้ามบด เคี้ยว หรือหักยา แต่ให้กลืนยาลงไปทั้งเม็ดพร้อมดื่มน้ำตามประมาณครึ่งแก้วหรือ 120 มิลลิลิตร
ควรดื่มน้ำให้เพียงพอเพื่อป้องกัน
ภาวะขาดน้ำ
เนื่องจากยา Semaglutide อาจส่งผลให้ผู้ป่วยคลื่นไส้ อาเจียน และท้องเสียในระหว่างใช้ยา
การรับประทานยา Semaglutide ร่วมกับยาเบาหวานชนิดอื่น อาจเพิ่มความเสี่ยงของระดับ
น้ำตาลในเลือดต่ำ
ทำให้มีอาการเวียนศีรษะ มือสั่น อยากอาหาร อ่อนเพลีย หรือสับสนได้ หากพบสัญญาณอาการดังกล่าว ควรแจ้งให้แพทย์ทราบทันทีหรือดูแลตัวเองเบื้องต้นตามคำแนะนำของแพทย์
ยา Semaglutide ชนิดฉีดเข้าใต้ผิวหนังจะใช้ในเวลาใดก็ได้ พร้อมหรือไม่พร้อมอาหารก็ได้ โดยให้ฉีดบริเวณต้นขา หน้าท้อง ต้นแขน หรือบริเวณที่แพทย์แนะนำ และไม่ควรนำยาไปใช้หากพบว่ายามีตะกอน มีลักษณะขุ่น มีสีที่เปลี่ยนไป หรือเป็นน้ำแข็ง
ห้ามใช้เข็มฉีดยาร่วมกับผู้อื่น และควรเปลี่ยนเข็มทุกครั้งที่ฉีดยา เพื่อเพิ่มความปลอดภัยและลดความเสี่ยงของการแพร่กระจายเชื้อโรค
ผู้ป่วยควรรับประทานยาหรือฉีดยาในเวลาเดียวกันของแต่ละวันหรือแต่ละสัปดาห์ และใช้ยาให้ครบตามที่แพทย์สั่งแม้อาการจะดีขึ้นแล้ว เพื่อประสิทธิภาพในการรักษาสูงสุด
ผู้ป่วยควรไปพบแพทย์ตามนัดอย่างสม่ำเสมอ เพื่อติดตามอาการและดูการตอบสนองต่อยา โดยแพทย์อาจตรวจวัดระดับน้ำตาลในเลือด ระดับคอเลสเตอรอล ค่าการทำงานของตับ และอื่น ๆ
หากลืมใช้ยาชนิดรับประทาน ให้ข้ามไปใช้ยาตามเวลาปกติ สำหรับยาชนิดฉีด หากผู้ป่วยลืมใช้ยาไม่เกิน 5 วัน ให้ฉีดยาทันทีที่นึกขึ้นได ้และให้ฉีดยารอบถัดไปตามเวลาปกติ หากลืมมากกว่า 5 วันให้ข้ามไปฉีดยาตามเวลาปกติในสัปดาห์ถัดไป โดยห้ามเพิ่มปริมาณยาเป็นสองเท่า
หากผู้ป่วยใช้ยาเกินปริมาณที่กำหนดแล้วพบอาการผิดปกติใด ๆ ที่รุนแรง เช่น คลื่นไส้ อาเจียน หรือระดับน้ำตาลในเลือดต่ำ ควรรีบไปพบแพทย์ทันที
เก็บยาชนิดรับประทานไว้ที่อุณหภูมิห้อง ส่วนยาชนิดฉีดควรเก็บยาในตู้เย็น ห้ามแช่ช่องแข็ง โดยเก็บให้ห่างจากความร้อน แสงแดด รวมถึงห่างจากมือเด็กและสัตว์เลี้ยง
ผลข้างเคียงจากการใช้ยา Semaglutide
ยา Semaglutide อาจก่อให้เกิดผลข้างเคียง เช่น น้ำตาลในเลือดต่ำ ท้องไส้ปั่นป่วน อาหารไม่ย่อย
แสบร้อนกลางอก
มีแก๊สในกระเพาะอาหาร ท้องอืด คลื่นไส้ อาเจียน ปวดท้อง ไม่อยากอาหาร ท้องเสีย ท้องผูก ปวดศีรษะ เวียนศีรษะ หรือเหนื่อยล้า ในกรณีที่อาการเหล่านี้ไม่หายไปหรือทวีความรุนแรงขึ้นควรเข้ารับการตรวจวินิจฉัยจากแพทย์โดยเร็ว
อย่างไรก็ตาม ผู้ป่วยควรแจ้งให้แพทย์ทราบทันทีหากพบอาการต่อไปนี้
การมองเห็นเปลี่ยนแปลงไป มองเห็นเป็นภาพเบลอ
อารมณ์เปลี่ยนแปลงอย่างผิดปกติ มีความคิดทำร้ายตนเอง
เวียนศีรษะคล้ายจะหมดสติ
มีสัญญาณของเนื้องอกต่อมไทรอยด์ เช่น เสียงแหบ มีก้อนหรือบวมบริเวณคอ มีปัญหาในการกลืน หรือหายใจไม่อิ่ม
มีอาการของ
ตับอ่อนอักเสบ
เช่น ปวดท้องส่วนบนอย่างรุนแรง และอาจปวดร้าวไปยังแผ่นหลัง มีอาการคลื่นไส้โดยอาจมีการอาเจียนร่วมด้วยหรือไม่ก็ได้ และหัวใจเต้นเร็ว
มีปัญหาเกี่ยวกับถุงน้ำดี ทำให้มีอาการ เช่น ปวดท้องส่วนบน มีไข้ อุจจาระสีเหมือนโคลน และตัวเหลือง ตาเหลือง
มีปัญหาเกี่ยวกับไต ทำให้มีอาการ เช่น อาการบวม ปัสสาวะน้อยลง รู้สึกเหนื่อย หรือหายใจไม่อิ่ม
มีสัญญาณของไวรัสลงกระเพาะ เช่น ปวดเกร็งท้อง อาเจียน ไม่อยากอาหาร ท้องเสียเป็นน้ำหรืออาจปนเลือด
มีสัญญาณของ
การ
แพ้ยา
เช่น ลมพิษ คัน เวียนศีรษะ หัวใจเต้นเร็ว หายใจลำบาก อาการบวมบริเวณใบหน้า ริมฝีปาก ลิ้น หรือลำคอ
ดูเพิ่มเติมเกี่ยวกับ :