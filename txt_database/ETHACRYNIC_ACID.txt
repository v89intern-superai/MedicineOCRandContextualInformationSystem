Ethacrynic Acid (กรดเอธาครีนิก)
Ethacrynic Acid (กรดเอธาครีนิก)
เป็นยาขับปัสสาวะที่ออกฤทธิ์ช่วยขับน้ำส่วนเกินและป้องกันร่างกายดูดซึมเกลือมากเกินไป นำมาใช้รักษาอาการบวมน้ำ ภาวะปอดบวมน้ำเฉียบพลัน หรือความผิดปกติของไต นอกจากนี้ อาจใช้รักษาโรคอื่น ๆ ตามดุลยพินิจของแพทย์ด้วย
ยา Ethacrynic Acid มีข้อห้ามใช้และอาจเกิดผลข้างเคียงได้ ดังนั้น การใช้ยาควรอยู่ภายใต้คำแนะนำของแพทย์และเภสัชกรเสมอ
เกี่ยวกับยา Ethacrynic Acid
กลุ่มยา
ยาขับปัสสาวะ
ประเภทยา
ยาตามใบสั่งแพทย์
สรรพคุณ
รักษา
ปอดบวมน้ำเฉียบพลัน หรืออาการบวมน้ำ
กลุ่มผู้ป่วย
ผู้ใหญ่และเด็ก
รูปแบบของยา
ยาฉีด ยารับประทานกลุ่มยา ยาขับปัสสาวะ
คำเตือนในการใช้ยา Ethacrynic Acid
แจ้งให้แพทย์ทราบก่อนใช้ยาหากมีประวัติ
แพ้ยา
หรือส่วนประกอบของยาชนิดนี้ และแพ้ยาชนิดอื่น อาหาร หรือสารใด ๆ
แจ้งให้แพทย์ทราบเกี่ยวกับยาทุกชนิดที่กำลังใช้อยู่ เพราะมียาหลายชนิดที่อาจมีปฏิกิริยากับยานี้ เช่น ยาไดจอกซิน ยาลิเธียม และยารักษาโรคความดันโลหิต เป็นต้น
หลีกเลี่ยงการใช้ยาหากปัสสาวะไม่ออกหรือท้องเสียอย่างรุนแรง
แจ้งให้แพทย์ทราบก่อนใช้ยาหากเป็น
โรค
ตับแข็ง
โรคตับชนิดอื่น ๆ โรคไต โรคหัวใจ ภาวะเกลือแร่ในร่างกายขาดสมดุล โรคเก๊าท์ หรือหากจำเป็นต้องจำกัดการบริโภคเกลือ
ผู้ที่ตั้งครรภ์ วางแผนมีบุตร หรืออยู่ในช่วงให้นมบุตร ควรปรึกษาแพทย์ถึงข้อดีและข้อเสียของยาก่อนใช้เสมอ
ไม่อนุญาตให้ใช้ยานี้ในผู้ที่มีอายุต่ำกว่า 18 ปี
ปริมาณการใช้ยา Ethacrynic Acid
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยมีตัวอย่างการใช้ยา ดังนี้
อาการ
บวมน้ำ
ผู้ใหญ่
รับประทานยาปริมาณเริ่มต้น 50 มิลลิกรัมในช่วงเช้า หากจำเป็นอาจเพิ่มยาอีก 25-50 มิลลิกรัม/วัน และควร
ใช้ยาในปริมาณน้อยที่สุดที่มีประสิทธิภาพตามต้องการ โดยปริมาณยาที่แนะนำ
คือ 50-200 มิลลิกรัม/วัน กรณีที่มีอาการรุนแรงอาจใช้ยา 400 มิลลิกรัม/วัน และหากใช้ยาในปริมาณมากกว่า 50 มิลลิกรัม/วัน ให้แบ่งรับประทานหลายครั้ง
เด็กอายุมากกว่า 2 ปี
รับประทานยาปริมาณเริ่มต้น 25 มิลลิกรัม หากจำเป็นให้เพิ่มปริมาณยาอย่างระมัดระวัง 25 มิลลิกรัม/วัน
ภาวะปอดบวมน้ำเฉียบพลัน
ผู้ใหญ่
ฉีดยาเข้าหลอดเลือดดำ 0.5-1 มิลลิกรัม/น้ำหนักตัว 1 กิโลกรัม หรือหยดยาเข้าทางหลอดเลือดดำหรือฉีดยาเข้าทางหลอดเลือดดำช้า ๆ ปริมาณ 50 มิลลิกรัมใน
ระยะเวลาอย่างน้อย 10 นาที
หากจำเป็นอาจต้องให้ยาซ้ำอีกครั้ง โดยเปลี่ยนบริเวณที่ฉีดยา และให้ยาในปริมาณสูงสุดไม่เกิน 100 มิลลิกรัม
การใช้ยา Ethacrynic Acid
ใช้ยาตามฉลากและตามคำสั่งแพทย์อย่างเคร่งครัด ไม่ใช้ยานี้ในปริมาณมากกว่า น้อยกว่า หรือติดต่อกันนานกว่าที่แพทย์แนะนำ หากมีข้อสงสัยควรสอบถามแพทย์หรือเภสัชกรก่อนใช้ยาเสมอ
ใช้ยาหลังอาหาร หรือตามที่แพทย์สั่ง
ยา Ethacrynic Acid อาจทำให้ผู้ป่วยปัสสาวะบ่อยขึ้น และอาจทำให้เกิดภาวะขาดน้ำได้ง่าย
ระมัดระวังในการใช้อาหารเสริมโพแทสเซียมด้วย หรือควรบริโภคเกลือและโพแทสเซียมตามที่แพทย์สั่ง
ระหว่างที่ใช้ยา ผู้ป่วยอาจต้องได้รับการตรวจเลือดและตรวจน้ำหนักตัวอยู่เสมอ
เก็บยาไว้ที่อุณหภูมิห้อง ให้ห่างจากความร้อน แสงแดด และความชื้น โดยปิดฝายาให้สนิทเสมอเมื่อไม่ได้ใช้
ผลข้างเคียงจากการใช้ยา Ethacrynic Acid
การใช้ Ethacrynic Acid อาจทำให้เกิดผลข้างเคียงที่พบได้บ่อย เช่น คลื่นไส้ อาเจียน ท้องเสีย ไม่สบายท้อง มีปัญหาในการกลืน เบื่ออาหาร มีไข้ หนาวสั่น และมองเห็นไม่ชัด เป็นต้น
อย่างไรก็ตาม หากผู้ป่วยพบผลข้างเคียงที่รุนแรงหลังใช้ยา ควรรีบไปพบแพทย์ทันที เช่น
น้ำหนักตัวลด
ท้องเสียอย่างรุนแรง
การได้ยินผิดปกติ รู้สึกแน่นในหู
อ่อนเพลียอย่างรุนแรง เป็น
ตะคริว
ชา หรือรู้สึกคล้ายเข็มทิ่ม
วิงเวียน คล้ายจะหมดสติ
ชาหรืออ่อนเพลียกะทันหัน การพูดหรือการทรงตัวผิดปกติ เจ็บหน้าอก และไอเป็นเลือด
มีโซเดียมในร่างกายต่ำ ซึ่งอาจทำให้มีอาการบางอย่าง เช่น ปวดศีรษะ สับสน พูดไม่ชัด อ่อนเพลียรุนแรง อาเจียน และร่างกายขาดการทำงานประสานงานกันของส่วนต่าง ๆ เป็นต้น
มีโพแทสเซียมในร่างกายต่ำ ซึ่งอาจทำให้มีอาการ เช่น เป็นตะคริวที่ขา หัวใจเต้นผิดจังหวะ ใจสั่น ท้องผูก กระหายน้ำ ปัสสาวะมากขึ้น เป็นเหน็บชา และกล้ามเนื้ออ่อนแรง เป็นต้น
ดูเพิ่มเติมเกี่ยวกับ :