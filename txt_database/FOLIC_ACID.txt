กรดโฟลิค (Folic Acid)
กรดโฟลิค (Folic Acid) เป็นวิตามินบีชนิดหนึ่งที่ร่างกายต้องการ ซึ่งช่วยเสริมสร้างกระบวนการผลิตเซลล์ใหม่ให้มีสุขภาพดี โดยเฉพาะอย่างยิ่งในผู้ที่ตั้งครรภ์ กรดโฟลิคอาจช่วยป้องกันการแท้งบุตร ความพิการแต่กำเนิดเกี่ยวกับสมองและกระดูกสันหลังของทารก และอาจช่วยป้องกันการกลายพันธุ์ของ DNA ซึ่งจะนำไปสู่การเป็นมะเร็งได้
ในบางครั้ง กรดโฟลิคก็ถูกใช้รักษาโรคโลหิตจางชนิดที่เกิดจากการขาดกรดโฟลิคร่วมกับยารักษาตัวอื่น ๆ ด้วย
กรดโฟลิคเป็นสารที่สังเคราะห์จากวิตามินบี 9 หรือ
โฟเลต
ที่พบในอาหารหลายชนิด เช่น ตับ อาหารทะเล ไข่ ผักใบเขียว ถั่วและธัญพืชต่าง ๆ
แต่หากกำลัง
ตั้งครรภ์
หรือบริโภคกรดโฟลิคไม่เพียงพอต่อความต้องการของร่างกาย สามารถบริโภคในรูปของอาหารเสริมได้ภายใต้คำแนะนำของแพทย์หรือเภสัชกร
เกี่ยวกับ
Folic Acid
กลุ่มยา
อาหารเสริม
ประเภทยา
ยาตามคำสั่งแพทย์ อาหารเสริม
สรรพคุณ
เสริมสร้างกระบวนการเจริญเติบโตของร่างกาย ป้องกันและรักษาอาการเจ็บป่วยจากการขาดกรดโฟลิค
กลุ่มผู้ป่วย
เด็กและผู้ใหญ่
การใช้ยาในหญิงตั้งครรภ์และผู้ให้นมบุตร
Category A
จากการศึกษาในมนุษย์ ไม่พบความเสี่ยงในการทำให้เกิดความผิดปกติต่อทารกในครรภ์เมื่อใช้ในช่วงสามเดือนแรกของการตั้งครรภ์ รวมทั้งไม่มีหลักฐานทางการศึกษาที่แสดงว่า มีความเสี่ยงเมื่อใช้ในช่วงหลังเดือนที่สามเป็นต้นไป โอกาสที่จะเกิดอันตรายต่อทารกในครรภ์มีน้อย และไม่พบผลข้างเคียงในทารกที่ได้รับนมแม่ของหญิงที่ได้รับกรดโฟลิก หากกำลังตั้งครรภ์ หรือกำลังให้นมบุตร ควรแจ้งให้แพทย์ทราบก่อนใช้ เพราะอาจต้องพิจารณาปรับยาให้รับประทานในปริมาณที่เหมาะสม
รูปแบบของยา
ยารับประทาน ยาฉีด
คำ
เตือนของการใช้กรดโฟลิค
เพื่อความปลอดภัยในการใช้ยา ผู้ป่วยควรระมัดระวังและปฏิบัติตามคำแนะนำดังต่อไปนี้
ผู้ที่มีประวัติแพ้กรดโฟลิค ไม่ควรใช้อาหารเสริมชนิดนี้
ควรแจ้งให้แพทย์ทราบก่อนใช้ยา หากกำลังป่วยด้วยปัญหาสุขภาพ เพื่อปรับยาให้รับประทานในปริมาณที่เหมาะสมและไม่เกิดอันตราย เช่น
เป็นโรคตับ
โรคเกี่ยวกับไตหรือกำลังฟอกไต
โรคลมชัก
โรคโลหิตจางชนิดใด ๆ ภาวะการติดเชื้อต่าง ๆ เป็น
ผู้เสพ
ติดสุรา
แม้แพทย์จะจ่าย กรดโฟลิค รักษาโรคโลหิตจาง แต่กรดโฟลิคไม่สามารถรักษาทดแทน
ภาวะขาดวิตามินบี 12
ได้ ดังนั้น ผู้ป่วยควรรับประทานยาตามที่แพทย์กำหนดอย่างถูกต้อง ไม่หยุดใช้ยาตัวใดโดยไม่มีคำสั่งจากแพทย์
ห้ามรับประทานยาเกินขนาด ใช้ยาตามปริมาณที่แพทย์กำหนด หรือตามปริมาณที่เหมาะสมกับความต้องการของร่างกายเท่านั้น
ปริมาณการใช้กรดโฟลิค
กรดโฟลิคมีปริมาณการใช้ที่แตกต่างกันออกไปตามโรคหรือภาวะที่ต้องการรักษา และดุลยพินิจของแพทย์และเภสัชกร ดังนี้
1. การรับประทานเป็นอาหารเสริม
ปริมาณกรดโฟลิคที่แนะนำให้บริโภคต่อวัน แบ่งตามช่วงอายุ ดังนี้
ผู้ใหญ่ เพศชาย 150–200 ไมโครกรัม/วัน และเพศหญิง 150–180 ไมโครกรัม/วัน
ทารกแรกเกิดที่คลอดก่อนกำหนด 50 ไมโครกรัม/วัน
ทารกแรกเกิดอายุ 1–6 เดือน 25–35 ไมโครกรัม/วัน
เด็กอายุ 1–3 ปี 150 ไมโครกรัม/วัน
เด็กอายุ 4–8 ปี 200 ไมโครกรัม/วัน
เด็กอายุ 9–13 ปี 300 ไมโครกรัม/วัน
เด็กอายุ 14 ปี ขึ้นไป 400 ไมโครกรัม/วัน
2. การป้องกันความผิดปกติแต่กำเนิดในผู้ที่ตั้งครรภ์
กระทรวงสาธารณสุขและสมาคมเพื่อเด็กพิการแต่กำเนิดแห่งประเทศไทยแนะนำการรับประทานโฟลิคในหญิงวัยเจริญพันธุ์ว่าควรเริ่มรับประทานก่อน
วางแผนตั้งครรภ์
อย่างน้อย 1 เดือนและรับประทานอย่างต่อเนื่องในช่วงตั้งครรภ์ เพราะอาจช่วยป้องกันความพิการแต่กำเนิด รวมทั้ง
ภาวะหลอดประสาทไม่ปิด (Neural Tube Defect) ซึ่งเป็นความผิดปกติแต่กำเนิดที่เกิดกับท่อประสาทที่ไขสันหลังหรือสมองของทารก
ผู้หญิงที่กำลังตั้งครรภ์ หรือวางแผนตั้งครรภ์ที่ไม่มีประวัติของภาวะหลอดประสาทไม่ปิด 400 ไมโครกรัม/วัน
หรือ 0.4 มิลลิกรัม/วัน ต่อเนื่องจนถึง 10–12 สัปดาห์หลังจากรอบประจำเดือนครั้งสุดท้าย
ผู้หญิงที่กำลังตั้งครรภ์หรือวางแผนตั้งครรภ์ที่มีประวัติภาวะหลอดประสาทไม่ปิด 5 มิลลิกรัม/วัน เริ่มก่อนการตั้งครรภ์และต่อเนื่องจนถึง
ไตรมาสที่ 1
ผู้ที่กำลังให้นมบุตร 500 ไมโครกรัม/วัน
3. การรักษาภาวะขาดกรดโฟลิค
การรักษาภาวะขาดกรดโฟลิคด้วยการรับประทานหรือการฉีดกรดโฟลิค มีปริมาณที่แตกต่างกันตามช่วงอายุ และสภาวะร่างกาย ดังนี่
ผู้ใหญ่ชายและหญิง รับประทานหรือฉีดกรดโฟลิคเข้าเส้นเลือด 400–800 ไมโครกรัม/วัน
ผู้หญิงในวัยเจริญพันธุ์ ผู้ที่ตั้งครรภ์ หรือกำลังให้นมบุตร รับประทานหรือฉีดกรดโฟลิคเข้าเส้นเลือด เข้ากล้ามเนื้อ หรือเข้าใต้ชั้นผิวหนัง 800 ไมโครกรัม/วัน
ทารก รับประทานหรือฉีดกรดโฟลิคเข้าเส้นเลือด เข้ากล้ามเนื้อ หรือเข้าใต้ชั้นผิวหนัง 0.1 มิลลิกรัม/วัน
เด็ก รับประทานหรือฉีดกรดโฟลิคเข้าเส้นเลือด เข้ากล้ามเนื้อ หรือเข้าใต้ชั้นผิวหนัง 1 มิลลิกรัม/วัน
4. การรักษาภาวะโลหิตจางชนิด Megaloblastic Anemia
ภาวะ
โลหิตจาง
ชนิด Megaloblastic Anemia
เป็นภาวะที่เซลล์ในไขกระดูกไม่สามารถสร้าง DNA ได้ ส่งผลให้เกิดความผิดปกติในการสร้างเม็ดเลือดและทำให้เลือดจาง สาเหตุหนึ่งมาจากการขาดกรดโฟลิค
ผู้ใหญ่
รับประทาน 5 มิลลิกรัม/วัน ต่อเนื่องไม่เกิน 4 เดือน กรณีที่มีผู้ป่วยมีภาวะผิดปกติในการดูดซึม อาจเพิ่มปริมาณได้ถึง 15 มิลลิกรัม/วัน
กรณีที่ต้องรับประทานยาต่อเพื่อประคับประคองอาการ ให้รับประทานปริมาณ 5 มิลลิกรัม ทุก 1–7 วัน หรือรับประทานไม่เกิน 1 มิลลิกรัม/วัน หากไม่ผู้ป่วยตอบสนองต่อยาอาจเพิ่มปริมาณมากขึ้นตามดุลพินิจของแพทย์
ผู้ป่วยที่อาการรุนแรง หรือมีปัญหาการดูดซึมยา ฉีดกรดโฟลิค 1 มิลลิกรัม/วัน เข้าเส้นเลือด เข้ากล้ามเนื้อ หรือเข้าใต้ชั้นผิวหนัง กรณีที่ต้องให้ยาต่อเพื่อประคับประคองอาการ ฉีดยาปริมาณ 0.4 มิลลิกรัม/วัน
5. การป้องกันภาวะการสลายตัวของเม็ดเลือดแดงเรื้อรัง (Chronic Haemolytic States)
ผู้ใหญ่ รับประทาน 1–5 มิลลิกรัม/วัน ทุก 1–7 วัน ขึ้นอยู่กับโรค
ส่วนปริมาณการใช้ยาในกรณีที่เจ็บป่วยด้วยโรคและภาวะอื่น ๆ แพทย์จะพิจารณารักษาตามความเหมาะสมต่อไป
การใช้กรดโฟลิค
สำหรับผู้ป่วยที่ใช้กรดโฟลิคเพื่อการรักษา ควร
ใช้ยา
ใ
ห้ถูกต้องตามคำสั่งแพทย์อย่างเคร่งครัด ไม่รับประทานยาเกินกว่าปริมาณหรือยาวนานเกินกว่าที่แพทย์กำหนด ส่วนผู้ที่รับประทานกรดโฟลิคเป็นอาหารเสริม ควรรับประทานในปริมาณที่เหมาะสมกับความต้องการของร่างกายตามฉลากที่ระบุข้างผลิตภัณฑ์และคำแนะนำของเภสัชกร ทั้งนี้ หากมีข้อสงสัยประการใด ผู้ป่วยควรปรึกษาแพทย์หรือเภสัชกรก่อนการใช้ยาเสมอ
การใช้กรดโฟลิคแบบรับประทาน ให้รับประทานพร้อมน้ำเปล่า 1 แก้ว และเก็บบรรจุภัณฑ์ไว้ในอุณหภูมิห้องบริเวณที่พ้นจากความชื้นและความร้อน หากลืมรับประทานยา ให้รับประทานทันทีที่นึกขึ้นได้ แต่หากใกล้รอบเวลาถัดไปที่ต้องใช้ยา ให้ข้ามไปรับประทานยารอบถัดไปในปริมาณปกติ
หาก
รับประทานยาเกินขนาด
ควรไปพบแพทย์หรือขอความช่วยเหลืออย่างเร่งด่วน เมื่อพบสัญญาณของอาการที่เกิดจากการรับประทานยาเกินขนาด ดังต่อไปนี้
รู้สึกชา หรือคันยุบยิบ
เจ็บปวดบริเวณปากและลิ้น
อ่อนล้าหมดแรง
สับสน มึนงง
กระสับกระส่าย ไม่มีสมาธิ
นอกจากการเสริมกรดโฟลิคให้ร่างกายเพื่อสุขภาพที่ดี รักษาภาวะขาดกรดโฟลิค และโรคโลหิตจางแล้ว กรดโฟลิคอาจถูกนำไปใช้เพื่อรักษาอาการเจ็บป่วยอื่น ๆ ได้อีกด้วย เช่น
อัลไซเมอร์
กระดูกพรุน ภาวะซึมเศร้า ปวดประสาท ปวดกล้ามเนื้อ จอประสาทตาเสื่อม เป็นต้น
ปฏิกิริยาระหว่างกรดโฟลิคกับยาอื่น
กรดโฟลิคอาจทำปฏิกิริยากับยาบางชนิด ซึ่งอาจทำให้เกิดผลข้างเคียงหรือลดประสิทธิภาพของยาลง
เมโธเทรกเซท
(Methotrexate)
ไพริเมทามีน (Pyrimethamine)
ยาปฏิชีวนะ เช่น
เตตราไซคลีน
(Tetracyclines) และ
ไนโตรฟูแรนโทอิน
(Nitrofurantoin)
ยารักษาอาการชัก เช่น
เฟนิโทอิน
(Phenytoin) คาร์บามาซีปีน (Carbamazepine) กรดวาลโปรอิก (Valproic Acid) และไพรมิโดน (Primidone)
กลุ่มยาบาร์บิทูเรต
(Barbiturates) เช่น ฟีโนบาร์บิทัล (Phenobarbital) และเซโคบาร์บิทอล(Secobarbital
อย่างไรก็ตาม กรดโฟลิคอาจทำปฏิกิริยากับยาอื่นนอกจากที่ระบุข้างต้น จึงควรแจ้งให้แพทย์หรือเภสัชกรทราบก่อนเสมอหากใช้ยาหรืออาหารเสริมชนิดใดอยู่
ผลข้างเคียงจากการใช้กรดโฟลิค
การใช้ยากรดโฟลิคอาจทำให้เกิดผลข้างเคียงที่ไม่รุนแรง เช่น
เวียนศีรษะ
ไม่อยากอาหาร
เรอ
ท้องอืด
มีแก๊สในกระเพาะอาหาร
รู้สึกขมปาก
มีปัญหาเกี่ยวกับการนอนหลับ
รู้สึก
ซึมเศร้า
รู้สึกตื่นเต้น กระสับกระส่าย
อย่างไรก็ตาม หากอาการป่วยเหล่านี้ไม่หายไป ไม่ดีขึ้น หรือทวีความรุนแรงมากยิ่งขึ้น ผู้ป่วยควรรีบไปพบแพทย์เพื่อรับการตรวจรักษา
ส่วนผลข้างเคียงที่เป็นอาการแพ้ เช่น มีผดผื่นคัน หายใจลำบาก ลิ้น ปาก ลำคอ หรือใบหน้าบวม ผู้ป่วยควรรีบไปพบแพทย์เพื่อรับการตรวจรักษาอย่างเร่งด่วนเช่นกัน
ดูเพิ่มเติมเกี่ยวกับ :