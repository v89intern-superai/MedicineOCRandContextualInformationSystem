Glycerol (กลีเซอรอล)
Glycerol (กลีเซอรอล)
เป็นสารเคมีที่เกิดขึ้นตามธรรมชาติ มีคุณสมบัติเป็นสารหล่อลื่นและช่วยดูดซับความชื้น นำมาใช้ประโยชน์ได้หลากหลาย เช่น เพิ่มความชุ่มชื้นให้ผิวหนัง แก้ไอ บรรเทาอาการท้องผูก ช่วยลดความดันตาในผู้ป่วยต้อหิน ลดน้ำหนัก เพิ่มสมรรถภาพในการออกกำลังกาย ป้องกันภาวะขาดน้ำของนักกีฬา ช่วยทดแทนการสูญเสียน้ำจากอาการท้องเสียและอาเจียน เป็นต้น นอกจากนี้ ยังอาจนำมาใช้ประโยชน์หรือใช้รักษาโรคอื่น ๆ ตามดุลยพินิจของแพทย์
ยา Glycerol มีข้อห้ามใช้และอาจเกิดผลข้างเคียงได้ ดังนั้น การใช้ยาควรอยู่ภายใต้คำแนะนำของแพทย์และเภสัชกรเสมอ
เกี่ยวกับยา Glycerol
กลุ่มยา
ยาระบาย ยารักษาต้อหิน ยารักษาภาวะสมองบวม
ประเภทยา
ยาตามใบสั่งแพทย์
สรรพคุณ
แก้ไอ เพิ่มความชุ่มชื้นให้กับผิวหนัง บรรเทาอาการท้องผูก และลดภาวะความดันใน
กะ
โหลกศีรษะสูง
กลุ่มผู้ป่วย
เด็กและผู้ใหญ่
รูปแบบของยา
ยารับประทาน ยาเหน็บ ยาใช้เฉพาะที่
คำเตือนในการใช้ยา Glycerol
แจ้งให้แพทย์ทราบก่อนใช้ยานี้ หากมีประวัติ
แพ้ยา
หรือส่วนประกอบของยาชนิดนี้ รวมถึงการแพ้ยาชนิดอื่น อาหาร หรือสารใด ๆ
แจ้งให้แพทย์ทราบก่อนใช้ยานี้ หากมีปัญหาสุขภาพชนิดใดก็ตาม โดยเฉพาะผู้ที่มีภาวะโลหิตจาง ภาวะขาดน้ำ โรคไต และโรคหัวใจ
ผู้ที่ตั้งครรภ์หรือต้องให้นมบุตรควรปรึกษาแพทย์ถึงข้อดีและข้อเสียของการใช้ยานี้
แจ้งให้แพทย์หรือทันตแพทย์ทราบว่ากำลังใช้ยานี้ ก่อนเข้ารับการผ่าตัดหรือการรักษาทางทันตกรรม
ปริมาณการใช้ยา Glycerol
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยมีตัวอย่างการใช้ยา ดังนี้
ช่วยเพิ่มความนุ่มและชุ่มชื้นให้ผิว
ผู้ใหญ่
ทาครีมความเข้มข้น
25 เปอร์เซ็นต์ หรือ 40 เปอร์เซ็นต์ บริเวณที่มีอาการเป็นประจำ
เด็ก
ใช้ปริมาณเท่ากันกับผู้ใหญ่
บรรเทาอาการ
ท้องผูก
ผู้ใหญ่
ใช้
ยาเหน็บปริมาณ 2-3 กรัม วันละ 1 ครั้ง
เด็ก
อายุ 2-5 ปี ใช้ยาเหน็บปริมาณ 1-1.2 กรัม วันละ 1 ครั้ง
เด็กอายุ
6 ปีขึ้นไป ใช้ยาเหน็บปริมาณ 2-2.1 กรัม วันละ 1 ครั้ง
แก้
ไ
อ
ผู้ใหญ่
สำหรับผู้ที่มีอาการไอแห้ง รับประทานยาน้ำความเข้มข้น 15 เปอร์เซ็นต์ ปริมาณ 10 มิลลิลิตร วันละ 3-4 ครั้ง
เด็ก
อายุ 3 เดือน-4 ปี รับประทานยาน้ำความเข้มข้น 15 เปอร์เซ็นต์ ปริมาณ 5 มิลลิลิตร วันละ 3-4 ครั้ง
อายุ 5 ปีขึ้นไป ใช้ปริมาณเท่ากันกับผู้ใหญ่
การใช้ยา Glycerol
ใช้ยาตามฉลากและตามคำสั่งแพทย์อย่างเคร่งครัด ไม่ใช้ยานี้ในปริมาณมากกว่า น้อยกว่า หรือติดต่อกันนานกว่าที่แพทย์แนะนำ หากมีข้อสงสัยควรสอบถามแพทย์หรือเภสัชกรก่อนใช้ยาเสมอ
ห้ามหยุดใช้ยาด้วยตนเอง ให้ใช้ยาในปริมาณและระยะเวลาตามที่แพทย์สั่งจนครบ
ควรใช้ยาเวลาเดิมทุกวันหรือตามที่แพทย์สั่ง
การใช้ยา Glycerol ชนิดยาเหน็บที่ใช้สอดเข้าทางทวารหนัก ให้นำแผ่นฟิล์มที่หุ้มยาเหน็บออกแล้วใช้น้ำสะอาดชโลมให้ยาเปียกก่อนใช้
แจ้งให้แพทย์ทราบหากอาการไม่ดีขึ้นหรือแย่ลงหลังใช้ยา
เก็บยาไว้ที่อุณหภูมิต่ำกว่า 25 องศาเซลเซียส
ผลข้างเคียงจากการใช้ยา Glycerol
การใช้ยา Glycerol อาจทำให้เกิดผลข้างเคียง เช่น เวียนศีรษะ ปวดศีรษะ ท้องอืด คลื่นไส้ อาเจียน กระหายน้ำ ท้องเสีย ปวดบีบที่ท้อง ระคายเคืองหรือปวดบริเวณทวารหนัก ส่วนยาชนิดทาอาจทำให้รู้สึกแสบผิวหนัง มีผื่น แดง คัน รู้สึกเจ็บ ระคายเคือง ผิวแห้งและอักเสบได้ หากอาการดังกล่าวไม่หายไปและรบกวนการใช้ชีวิตประจำวัน ควรไปพบแพทย์ และหากมีอาการท้องผูกติดต่อกันเป็นเวลานานหรือมีอาการแพ้ยา เช่น ผื่น คัน หน้าบวม ลิ้นบวม คอบวม หายใจติดขัด ควรหยุดใช้ยาและไปพบแพทย์ทันที
นอกจากนี้ หากผู้ป่วยพบอาการผิดปกติใด ๆ เพิ่มเติม ควรแจ้งให้แพทย์ทราบด้วยเช่นกัน
ดูเพิ่มเติมเกี่ยวกับ :