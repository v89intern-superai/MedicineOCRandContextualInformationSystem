Raloxifene (ราโลซิฟีน)
Raloxifene (ราโลซิฟีน)
เป็นยาในกลุ่มเซิร์ม (Selective Estrogen Receptor Modulators: SERMs) ใช้รักษาและป้องกันโรคกระดูกพรุนในสตรีวัยหมดประจำเดือน ทำให้กระดูกพรุนช้าลงและแข็งแรงมากขึ้น และอาจช่วยป้องกันโรคมะเร็งเต้านมบางชนิดในสตรีวัยหมดประจำเดือนที่เป็นโรคกระดูกพรุน หรือผู้ที่เสี่ยงเป็นมะเร็งเต้านมได้อีกด้วย นอกจากนี้ อาจนำยานี้มาใช้รักษาอาการอื่น ๆ ตามดุลยพินิจของแพทย์ด้วย
เกี่ยวกับยา Raloxifene
กลุ่มยา
ยาที่เกี่ยวข้องกับการทำงานของกระดูก
ประเภทยา
ยาตามใบสั่งแพทย์
สรรพคุณ
รักษาและป้องกันโรคกระดูกพรุนในสตรีวัยหมดประจำเดือน
กลุ่มผู้ป่วย
ผู้ใหญ่
รูปแบบของยา
ยารับประทาน
การใช้ยาในหญิงตั้งครรภ์
Category X
ห้ามใช้ในสตรีมีครรภ์หรือในสตรีที่อาจตั้งครรภ์ เพราะจากการศึกษาในมนุษย์และสัตว์แสดงให้เห็นว่า ทำให้เกิดความผิดปกติของทารกในครรภ์มนุษย์และตัวอ่อนในครรภ์สัตว์ หรือพบหลักฐานยืนยันว่า เกิดความเสี่ยงที่อันตรายต่อทารกในครรภ์ การใช้ยามีความเสี่ยงในการเกิดความผิดปกติสูงกว่าประโยชน์ที่อาจได้รับอย่างชัดเจน
คำเตือนในการใช้ยา Raloxifene
แจ้งให้แพทย์ทราบก่อนใช้ยา หากมีประวัติแพ้ยาหรือส่วนประกอบของยาชนิดนี้ รวมถึงยาและสารอื่น ๆ เพราะยาอาจมีส่วนประกอบที่ทำให้เกิดอาการแพ้ยาหรือเกิดผลข้างเคียงอื่น ๆ ตามมาได้
แจ้งให้แพทย์ทราบก่อนใช้ยา
หากผู้ป่วยยังมีประจำเดือนอยู่
แจ้งให้แพทย์ทราบก่อนใช้ยาหากมีภาวะเจ็บป่วยใด ๆ อยู่
โดยเฉพาะผู้ป่วยที่มีประวัติการรักษาโรคต่าง ๆ
เช่น ลิ่มเลือดในขา โรคปอดและตา โรคหลอดเลือดสมอง
ภาวะสมองขาดเลือดชั่วคราว
โรคหัวใจ ภาวะหัวใจขาดเลือด ภาวะคอเลสเตอรอลสูง ภาวะหัวใจห้องบนเต้นสั่นพลิ้ว ภาวะความดันโลหิตดันสูง โรคไต โรคตับ ภาวะหัวใจวาย และโรคมะเร็ง เป็นต้น
ห้ามใช้ยานี้ในผู้ป่วยที่มีลิ่มเลือดหรือมีประวัติการมีลิ่มเลือดมาก่อน เพราะอาจเสี่ยงต่อการเกิดลิ่มเลือดเพิ่มมากขึ้นได้
แจ้งให้แพทย์ทราบเกี่ยวกับยา วิตามิน หรือสมุนไพรทุกชนิดที่ผู้ป่วยใช้
เพราะยาบางชนิด
อาจทำปฏิกิริยากับยานี้ได้ เช่น ยาวาร์ฟาริน
ยาคอเลสไทรามีน
และเอสโตรเจน เป็นต้น
แจ้งให้แพทย์ทราบขณะใช้ยา หากผู้ป่วยต้องเข้ารับการผ่าตัด ต้องนอนหรือนั่งเป็นเวลานาน ๆ เพราะอาจเสี่ยงต่อการเกิดลิ่มเลือดได้ในขณะที่ใช้ยา โดยผู้ป่วยอาจต้องหยุดใช้ยาหรือใช้ยาภายใต้คำแนะนำของแพทย์อย่างเคร่งครัด
ไม่ใช้ยานี้ในผู้ป่วยเพศชาย
หากผู้ป่วยเกิด
ภาวะไตรกลีเซอไรด์ในเลือดสูง
ขณะใช้ยา ควรแจ้งให้แพทย์ทราบ เนื่องจากอาจเป็นผลข้างเคียงของการใช้ยา
ผู้ป่วยอาจต้องตรวจเลือด ตรวจความหนาแน่นของกระดูก และตรวจเต้านมบ่อยครั้งตามคำแนะนำของแพทย์ในระหว่างที่ใช้ยา
สตรีมีครรภ์หรือผู้ที่วางแผนจะมีบุตรควรปรึกษาแพทย์ก่อนใช้ยา เนื่องจากยาชนิดนี้อาจเป็นอันตรายต่อทารกในครรภ์ได้
สตรีที่กำลังให้นมบุตรควรปรึกษาแพทย์ก่อนใช้ยา เพราะยาอาจซึมผ่านน้ำนมมารดาและเป็นอันตรายต่อทารกได้
ปริมาณการใช้ยา Raloxifene
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยทั่วไปการใช้ยาในผู้ใหญ่ เพื่อรักษาและป้องกัน
โรคกระดูกพรุน
ใน
สตรี
วัยหมดประจำเดือน
นั้น จะรับประทานยาปริมาณ 60 มิลลิกรัม 1 ครั้ง/วัน
การใช้ยา Raloxifene
ใช้ยาตามฉลากและตามคำสั่งแพทย์อย่างเคร่งครัด หากมีข้อสงสัยใด ๆ ควรปรึกษาแพทย์หรือเภสัชกรก่อนใช้ยา
รับประทานยานี้พร้อมอาหารหรือไม่พร้อมอาหารก็ได้ และควรรับประทานยาในเวลาเดิมทุกวัน
ใช้ยาให้ครบกำหนดตามที่แพทย์สั่ง แม้อาการจะดีขึ้นแล้วก็ตาม
หากผู้ป่วยลืมรับประทานยา ให้รับประทานทันทีที่นึกขึ้นได้ หากใกล้ช่วงเวลาของยารอบถัดไป ให้ข้ามไปรับประทานยาตามเวลาปกติ โดยห้ามเพิ่มปริมาณยาเป็น 2 เท่า
หากใช้ยาเกินปริมาณที่กำหนด หรือมีอาการหมดสติและหายใจลำบาก ควรรีบไปพบแพทย์ทันที
ยา Raloxifene ออกฤทธิ์ได้ดีที่สุดเมื่อใช้ร่วมกับแคลเซียมและวิตามินดี ทั้งนี้ ผู้ป่วยควรรับประทานอาหารที่มีแคลเซียมและวิตามินดีให้เพียงพอ หรืออาจปรึกษาแพทย์ในการรับประทานแคลเซียมและวิตามินดีเสริม
ขณะใช้ยานี้ หากดื่มแอลกอฮอล์ควรดื่มในปริมาณที่พอเหมาะ รวมถึงรับประทานอาหารและออกกำลังกายตามคำแนะนำของแพทย์ด้วย
เก็บยาไว้ที่อุณหภูมิห้อง ให้ห่างจากความชื้น ความร้อน และแสงแดด โดยเก็บยาให้ห่างจากมือเด็กและสัตว์เลี้ยง รวมถึงปรึกษาวิธีการเก็บรักษาและการกำจัดยาที่ถูกต้องจากแพทย์และเภสัชกร หากหมดอายุให้ทิ้งยาทันที
ผลข้างเคียงจากการใช้ยา Raloxifene
การใช้ยา Raloxifene อาจทำให้เกิดผลข้างเคียงต่าง ๆ เช่น อาการร้อนวูบวาบ เป็น
ตะคริว
ที่ขา มีอาการคล้ายไข้หวัด มีเหงื่อออกมาก ปวดศีรษะ ปวดท้อง ท้องไส้ปั่นป่วน ท้องเสีย ปวดกล้ามเนื้อหรือข้อต่อ และนอนหลับยาก เป็นต้น
อย่างไรก็ตาม ผู้ป่วยควรหยุดใช้ยาและไปพบแพทย์ทันที หากเกิดอาการรุนแรงดังต่อไปนี้
มีอาการ
แพ้ยา
อย่างรุนแรง แต่มักพบได้น้อย เช่น มีผื่น คันและบวม โดยเฉพาะที่ใบหน้า ลิ้น และคอ เวียนศีรษะอย่างรุนแรง และหายใจลำบาก เป็นต้น
มีสัญญาณของโรคหลอดเลือดสมอง เช่น ร่างกายอ่อนแรงครึ่งซีก มีปัญหาในการพูด การมองเห็นเปลี่ยนไปอย่างฉับพลัน สับสน มึนงง เป็นต้น
มีสัญญาณของการเกิดลิ่มเลือด เช่น มีอาการปวดเฉียบพลัน มีอาการบวม มีรอยแดงและรู้สึกอุ่นบริเวณขาหรือแขน เจ็บหน้าอก หายใจลำบาก
ไอเป็นเลือด
การมองเห็นเปลี่ยนไปอย่างฉับพลัน อย่างมองเห็นภาพเบลอ หรือสูญเสียการมองเห็น เป็นต้น
นอกจากนี้ ผู้ป่วยบางคนอาจไม่มีผลข้างเคียงใด ๆ หรือมีอาการเพียงเล็กน้อย แต่หากพบผลข้างเคียงหรือความผิดปกติอื่น ๆ นอกเหนือจากนี้ ควรรีบแจ้งให้แพทย์หรือเภสัชกรทราบทันที
ดูเพิ่มเติมเกี่ยวกับ :
ภาวะย่อยน้ำตาลแล็กโทสบกพร่อง (Lactose Intolerance)
โรคกระดูกพรุน (Osteoporosis)