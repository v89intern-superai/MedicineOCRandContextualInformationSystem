Neomycin (นีโอมัยซิน)
Neomycin (นีโอมัยซิน)
เป็นยาปฏิชีวนะในกลุ่มอะมิโนไกลโคไซด์ มีฤทธิ์ยับยั้งการเจริญเติบโตของเชื้อแบคทีเรียในลำไส้ ใช้รักษาโรคสมองจากโรคตับ (Hepatic Encephalopathy) ใช้ฆ่าเชื้อโรคในลำไส้ก่อนผ่าตัด และรักษาการติดเชื้อที่ผิวหนัง นอกจากนี้ อาจใช้รักษาโรคอื่น ๆ ตามดุลยพินิจของแพทย์ด้วย
ยา Neomycin มีข้อห้ามใช้และอาจเกิดผลข้างเคียงได้ ดังนั้น การใช้ยาควรอยู่ภายใต้คำแนะนำของแพทย์และเภสัชกรเสมอ
เกี่ยวกับยา
Neomycin
กลุ่มยา
ยาปฏิชีวนะกลุ่มอะมิโนไกลโคไซด์
ประเภทยา
ยาตามใบสั่งแพทย์
สรรพคุณ
รักษาโรคสมองจากโรคตับ และรักษาการติดเชื้อแบคทีเรีย
กลุ่มผู้ป่วย
เด็กและผู้ใหญ่
รูปแบบของยา
ยารับประทาน ยาใช้ภายนอก
คำเตือนในการใช้ยา Neomycin
แจ้งให้แพทย์ทราบก่อนใช้ยานี้ หากมีประวัติ
แพ้ยา
หรือส่วนประกอบของยาชนิดนี้ และแพ้ยาชนิดอื่น อาหาร หรือสารใด ๆ
แจ้งให้แพทย์ทราบเกี่ยวกับยาทุกชนิดที่กำลังใช้อยู่ ทั้งยาที่แพทย์สั่ง ยาที่ซื้อใช้ด้วยตนเอง วิตามิน และสมุนไพร เพราะมียาหลายชนิดที่อาจมีปฏิกิริยากับยานี้
แจ้งให้แพทย์ทราบก่อนใช้ยา หากมีโรคประจำตัวหรืออาการเจ็บป่วยใด ๆ โดยเฉพาะ
ภาวะลำไส้อุดตัน
และมี
แผลในกระเพาะอาหาร
หรือลำไส้
ห้ามเริ่มใช้ยา หยุดใช้ยา หรือเปลี่ยนแปลงปริมาณการใช้ยาด้วยตนเองโดยไม่ปรึกษาแพทย์
ระหว่างที่ใช้ยานี้ ผู้ป่วยต้องเข้ารับการตรวจเลือดตามที่แพทย์สั่ง
ห้ามใช้ยาติดต่อกันนานกว่าที่แพทย์แนะนำ เพราะอาจทำให้เกิดการติดเชื้อซ้ำซ้อน
ผู้ที่มีอายุ 65 ปีขึ้นไป ควรใช้ยาด้วยความระมัดระวัง เพราะเสี่ยงเกิดผลข้างเคียงจากการใช้ยาได้สูง
การใช้ยานี้ในระหว่างตั้งครรภ์อาจเป็นอันตรายต่อทารกในครรภ์ได้
รวมทั้งอาจทำให้เด็กแรกเกิดและเด็กที่คลอดก่อนกำหนดเสี่ยงเกิดผลข้างเคียงจากการใช้ยาได้ง่าย โดยเฉพาะการเกิดความผิดปกติด้านการได้ยินเสียง
ดังนั้น ผู้ที่ตั้งครรภ์ กำลังวางแผนมีบุตร หรือกำลังให้นมบุตร ควรปรึกษาแพทย์ถึงข้อดีและข้อเสียของยาก่อนใช้เสมอ
ปริมาณการใช้ยา Neomycin
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยมีตัวอย่างการใช้ยา ดังนี้
ฆ่าเชื้อในลำไส้ก่อนผ่าตัด
ผู้ใหญ่
รับประทานยาปริมาณ 1 กรัม ทุก 1 ชั่วโมง เป็นเวลา 4 ชั่วโมง ภายในช่วง 2-3 วัน ก่อนผ่าตัด
เด็ก
อายุ 6-12 ปี รับประทานยาปริมาณ 250-500 มิลลิกรัม ทุก 4 ชั่วโมง ภายในช่วง 2-3 วัน ก่อนผ่าตัด
อายุ 12 ปีขึ้นไป รับประทานยาปริมาณ 1 กรัม ทุก 4 ชั่วโมง ภายในช่วง 2-3 วัน ก่อนผ่าตัด
รักษาโรคสมองจากโรคตับ
ผู้ใหญ่
ใช้เป็นยาเสริมในการรักษา โดยรับประทานยาปริมาณ 4-12 กรัม/วัน แบ่งรับประทานนาน 5-7 วัน
สำหรับผู้ป่วยภาวะตับบกพร่องเรื้อรัง ให้รับประทานยาปริมาณ 4 กรัม/วัน โดยช่วงเวลาที่ใช้ยาขึ้นอยู่กับดุลยพินิจของแพทย์
เด็ก
ใช้เป็นยาเสริมในการรักษา โดยรับประทานยาปริมาณ 50-100 มิลลิกรัม/น้ำหนักตัว 1 กิโลกรัม แบ่งรับประทานนาน 5-7 วัน
รักษาการติดเชื้อที่ผิวหนัง
ผู้ใหญ่
เช็ดทำความสะอาดบริเวณที่ติดเชื้อแล้วทายาวันละ 2 ครั้ง
เด็ก
อายุ 2 ปี ขึ้นไป ใช้ยาปริมาณเท่ากันกับผู้ใหญ่
การใช้ยา Neomycin
ใช้ยาตามฉลากและตามคำสั่งแพทย์อย่างเคร่งครัด หากมีข้อสงสัยควรสอบถามแพทย์หรือเภสัชกรก่อนใช้ยาเสมอ
สามารถรับประทานยา Neomycin พร้อมหรือไม่พร้อมอาหารก็ได้ แต่หากมีอาการปวดท้องหรือคลื่นไส้ ให้รับประทานยาพร้อมกับอาหาร
ระหว่างที่ใช้ยานี้ควรดื่มน้ำเปล่าให้มาก นอกจากแพทย์จะแนะนำให้ดื่มน้ำน้อย
ใช้ยาอย่างต่อเนื่องตามที่แพทย์สั่งแม้อาการจะดีขึ้นแล้วก็ตาม และใช้ยาในเวลาเดิมทุกวัน
รับประทานยาอย่างสม่ำเสมอ เพื่อประสิทธิภาพสูงสุดในการรักษา
ห้ามให้ผู้อื่นใช้ยานี้ และห้ามใช้ยาของผู้อื่น
หากลืมใช้ยาตามเวลาที่กำหนด ให้ใช้ยาทันทีที่นึกขึ้นได้ แต่หากใกล้ถึงเวลาใช้ยาในรอบถัดไป ให้ข้ามไปใช้ยารอบต่อไป และห้ามเพิ่มปริมาณยาเป็น 2 เท่า
หากสงสัยว่าตนใช้ยาเกินปริมาณที่กำหนด ควรแจ้งให้แพทย์ทราบทันที
เก็บยาไว้ที่อุณหภูมิห้อง ให้ห่างจากความร้อน แสงแดด และความชื้น โดยเก็บยาให้พ้นจากมือเด็กและสัตว์เลี้ยง
ปรึกษาแพทย์หรือเภสัชกรถึงวิธีการเก็บรักษายาอย่างถูกต้อง และวิธีการกำจัดยาที่ไม่ได้ใช้แล้วอย่างเหมาะสม
ผลข้างเคียงจากการใช้ยา Neomycin
การใช้ยา Neomycin อาจทำให้เกิดผลข้างเคียงที่พบได้บ่อย เช่น ปวดท้อง คลื่นไส้
ท้องเสีย
และอาเจียน เป็นต้น แต่หากพบผลข้างเคียงที่รุนแรงดังต่อไปนี้ ควรรีบไปพบแพทย์ทันที
อาการแพ้ยา เช่น เป็นลมพิษ หายใจลำบาก หน้าบวม ริมฝีปากบวม ลิ้นบวม คอบวม มีผื่นคัน ผิวหนังบวมแดง มีเม็ดพุพอง ผิวลอกพร้อมกับมีไข้หรือไม่มีไข้ แน่นหน้าอกหรือลำคอ หายใจเสียงดัง มีปัญหาในการหายใจหรือการพูด เสียงแหบ เป็นต้น
ไตทำงานผิดปกติ สังเกตได้จากอาการบางอย่าง เช่น ปัสสาวะไม่ออก ปริมาณปัสสาวะเปลี่ยนแปลง ปัสสาวะมีเลือดปน หรือน้ำหนักตัวเพิ่มขึ้น เป็นต้น
เวียนศีรษะอย่างรุนแรง หรือหมดสติ
มีเสียงดังในหู หรือสูญเสียการได้ยิน
กล้ามเนื้ออ่อนแรง
รู้สึกแสบหรือชาคล้ายมีเข็มทิ่มตามผิวหนัง
กระตุก หรือมีอาการชัก
มีปัญหาในการทรงตัว
ดูเพิ่มเติมเกี่ยวกับ :