Saxagliptin (แซกซ่ากลิปติน)
Saxagliptin (แซกซ่ากลิปติน)
เป็นยาที่ออกฤทธิ์ยับยั้งเอนไซม์ไดเพปทิดิลเพปทิเดส-4 ใช้
เพื่อควบคุมระดับน้ำตาลในเลือดสำหรับผู้ป่วยโรคเบาหวานประเภทที่ 2 โดยยาจะออกฤทธิ์ช่วยเพิ่มปริมาณของสารอินครีติน
ทำให้ร่างกายหลั่งสารอินซูลินเพิ่มขึ้นโดยเฉพาะหลังมื้ออาหาร ซึ่งจะช่วยควบคุมระดับน้ำตาลในเลือดได้ดีขึ้น ซึ่งผู้ป่วย
ควรใช้ยานี้
ร่วมกับการควบคุมอาหารและการออกกำลังกายอย่างเหมาะสม
เกี่ยวกับยา
Saxagliptin
กลุ่มยา
ยารักษาโรคเบาหวาน
ประเภทยา
ยาตามใบสั่งแพทย์
สรรพคุณ
ควบคุมระดับน้ำตาลในเลือดของผู้ที่เป็นโรคเบาหวานประเภทที่ 2
กลุ่มผู้ป่วย
ผู้ใหญ่
รูปแบบของยา
ยารับประทาน
การใช้ยาในหญิงตั้งครรภ์
Category B
จากการศึกษาในสัตว์ ไม่พบความเสี่ยงในการทำให้เกิดความผิดปกติของตัวอ่อนในครรภ์สัตว์ แต่ไม่มีการศึกษาในมนุษย์หรืออาจพบผลไม่พึงประสงค์ในสัตว์ แต่ยังไม่พบความเสี่ยงในมนุษย์เมื่อใช้ในช่วงสามเดือนแรกของการตั้งครรภ์ รวมทั้งไม่มีหลักฐานทางการศึกษาที่แสดงให้เห็นว่า มีความเสี่ยงเมื่อใช้ในช่วงหลังเดือนที่สามเป็นต้นไปกลุ่มยา ยารักษาโรคเบาหวาน
คำเตือนในการใช้ยา
Saxagliptin
แจ้งให้แพทย์ทราบหากแพ้ยาชนิดนี้ หรือแพ้ยารักษาโรคเบาหวานที่คล้ายกัน รวมถึงการแพ้ยาชนิดอื่น อาหาร หรือสารใด ๆ เพราะยา Saxagliptin
อาจมีส่วนผสมของสารที่ทำให้เกิดอาการแพ้ได้
แจ้งให้แพทย์ทราบว่าใช้ยานี้ ยาชนิดอื่น และสมุนไพรต่าง ๆ ก่อนเข้ารับการผ่าตัดหรือทำทันตกรรม
แจ้งให้แพทย์ทราบเกี่ยวกับยาและอาหารเสริมที่ใช้อยู่ในปัจจุบัน
เพราะแพทย์อาจต้องปรับปริมาณยาให้เหมาะสม หรือเฝ้าระวังผลข้างเคียงที่อาจเกิดขึ้นอย่างใกล้ชิด
หากรับประทานยานี้อยู่ ควรปรึกษาแพทย์ก่อนเริ่มรับประทานยาชนิดอื่น รวมทั้งวิตามินหรืออาหารเสริมใด ๆ ก็ตาม
แจ้งให้แพทย์ทราบถึงประวัติทางการแพทย์และภาวะที่กำลังเผชิญอยู่ โดยเฉพาะผู้ป่วย
โรคเบาหวานประเภทที่ 1
โรคไต ภาวะตับอ่อนอักเสบเรื้อรัง ภาวะหัวใจล้มเหลว ภาวะเลือดเป็นกรด รวมถึงผู้ที่ดื่ม
แอลกอฮอล์
เป็นประจำ
ความเครียดอาจส่งผลกระทบต่อระดับน้ำตาลในเลือดได้
เช่น ความเครียดจากการเจ็บป่วย การติดเชื้อ การบาดเจ็บ การเข้ารับการผ่าตัด การออกกำลังกาย หรือการเปลี่ยนแปลงอาหารที่รับประทาน เป็นต้น ดังนั้น ควรปรึกษาแพทย์หากระดับน้ำตาลในเลือดเปลี่ยนแปลงไป
เพราะอาจจำเป็นต้องปรับเปลี่ยนปริมาณยา หรือแผนการรักษาที่ใช้อยู่
ไม่ควรขับรถ ใช้เครื่องจักร หรือทำกิจกรรมที่ใช้สายตาหรือต้องตื่นตัวอยู่ตลอดในระหว่างที่รับประทานยาชนิดนี้ จนกว่าจะแน่ใจว่าสามารถทำกิจกรรมดังกล่าวได้อย่างปลอดภัย
เพราะยาอาจทำให้
น้ำตาลในเลือดต่ำ
จนผู้ป่วยรู้สึกง่วง เวียนหัว หรือเห็นภาพเบลอ ซึ่งเสี่ยงต่อการเกิดอุบัติเหตุ
ผู้ที่กำลังตั้งครรภ์ อยู่ในช่วงให้นมบุตร หรือวางแผนจะมีบุตร ควรปรึกษาแพทย์ถึงผลกระทบของยาก่อนเริ่มรับประทาน
ปริมาณการใช้ยา Saxagliptin
โรคเบาหวานประเภทที่ 2
ตัวอย่างการใช้ยา Saxagliptin เพื่อรักษา
โรคเบาหวาน
ประเภทที่ 2
ผู้ใหญ่
รับประทานยาปริมาณ 2.5 หรือ 5 มิลลิกรัม วันละครั้ง แต่หากรับประทานร่วมกับยาที่มีฤทธิ์ยับยั้งการทำงานของเอนไซม์ CYP3A4/5 แบบเข้มข้น ควรใช้ปริมาณเพียง 2.5 มิลลิกรัม วันละครั้ง
การใช้ยา Saxagliptin
ใช้ยาตามฉลากและปฏิบัติตามคำแนะนำของแพทย์หรือเภสัชกรอย่างเคร่งครัด หากมีข้อสงสัยเกี่ยวกับการรับประทานยา ควรสอบถามแพทย์หรือเภสัชกรให้เข้าใจก่อนใช้ยาเสมอ
ห้ามเริ่มรับประทานยา หยุดใช้ยา หรือเปลี่ยนแปลงปริมาณยาด้วยตนเองโดยไม่ปรึกษาแพทย์ก่อน
รับประทานยาอย่างต่อเนื่องให้ครบตามที่แพทย์แนะนำ
และไม่หยุดใช้ยาด้วยตนเองแม้อาการจะดีขึ้นแล้วก็ตาม
รับประทานยาชนิดนี้พร้อมอาหารหรือไม่ก็ได้
โดยควรกลืนยาลงไปทั้งเม็ด
ไม่ควรแบ่งยา
บดยา หรือเคี้ยวยา ยกเว้นว่าได้รับคำแนะนำจากแพทย์
หากลืมรับประทานยา ให้รับประทานทันทีที่นึกขึ้นได้ แต่หากใกล้ถึงเวลาของยาครั้งต่อไป
ให้ข้ามไปรับประทานยารอบต่อไปโดยไม่ต้องเพิ่มปริมาณยา
หากรับประทานยาเกินปริมาณที่แพทย์กำหนด ควรรีบไปปรึกษาแพทย์
หากรับประทานยาแล้วอาการไม่ดีขึ้นหรือมีอาการแย่ลง ควรไปพบแพทย์
ควรรับประทานอาหารและออกกำลังกายตามที่แพทย์แนะนำไปด้วยในระหว่างที่ใช้ยา
ปรึกษาแพทย์ทุกครั้งก่อนดื่มเครื่องดื่มที่มีแอลกอฮอล์ในระหว่างที่รับประทานยา
เข้ารับการตรวจวัดระดับน้ำตาลในเลือดอย่างสม่ำเสมอในระหว่างที่รับประทานยา
ไม่ควรรับประทานยาของผู้อื่น และไม่ควรให้ผู้อื่นรับประทานยาของตนเอง
เก็บยาไว้ที่อุณหภูมิห้อง โดยหลีกเลี่ยงความชื้นและเก็บให้ห่างจากเด็กหรือสัตว์เลี้ยง
ผลข้างเคียงจากการใช้ยา Saxagliptin
ยาชนิดนี้อาจทำให้เกิดผลข้างเคียงที่ไม่รุนแรงอย่างอาการปวดหัว ไอ เจ็บคอ มีน้ำมูก หรือผลข้างเคียงอื่น ๆ ดังนั้น หากเกิดความผิดปกติขึ้นกับร่างกายในระหว่างใช้ยาชนิดนี้ ควรไปพบแพทย์เพื่อเข้ารับการรักษาอย่างถูกต้อง
นอกจากนี้ ยา Saxagliptin อาจทำให้เกิดผลข้างเคียงที่รุนแรงได้ โดยหากผู้ป่วยมีอาการดังต่อไปนี้ ควรหยุดรับประทานยาและรีบไปพบแพทย์ทันที
มีอาการ
แพ้ยา
เช่น ผิวซีดลง เป็นผื่นสีแดงหรือม่วง คัน หน้าบวม ปากบวม คอบวม หรือหายใจลำบาก เป็นต้น
มีอาการของ
โรคตับอ่อนอักเสบ
เรื้อรัง
อย่างคลื่นไส้ อาเจียน เบื่ออาหาร หัวใจเต้นเร็ว หรือปวดท้องช่วงบนอย่างมากจนลามไปถึงหลัง
มีอาการของโรคหัวใจ เช่น หายใจถี่ น้ำหนักตัวเพิ่มขึ้นมากผิดปกติ ตัวบวม ขาบวม หรือเท้าบวม เป็นต้น
มีอาการของภาวะน้ำตาลในเลือดต่ำ เช่น เหงื่อออกมากอย่างกะทันหัน ตัวสั่น เวียนศีรษะ หน้ามืด อ่อนเพลีย เห็นภาพเบลอ เป็นต้น
มีอาการปวดหรือแสบเมื่อปัสสาวะ
เป็นโรคตุ่มน้ำพองจากภูมิคุ้มกัน อย่างโรคบุลลัสเพมฟิกอยด์
ปวดบริเวณข้อต่อในร่างกายอย่างต่อเนื่องหรือปวดอย่างรุนแรง
ดูเพิ่มเติมเกี่ยวกับ :