แรนิทิดีน (Ranitidine)
Ranitidine (แรนิทิดีน)
เป็นยาในกลุ่มยับยั้งฮิสตามีนชนิดที่ 2 (Histamine-2 blockers) ที่ออกฤทธิ์ช่วยลดการผลิตกรดในกระเพาะอาหาร เพื่อรักษาแผลในกระเพาะอาหารและลำไส้เล็ก ภาวะกรดไหลย้อน อาการอาหารไม่ย่อย อาการแสบร้อนกลางอก หรืออาการอื่น ๆ ที่เกิดจากการไหลย้อนของกรดกลับขึ้นไปในหลอดอาหาร
รวมถึงใช้รักษากลุ่มอาการโซลลิงเจอร์-เอลลิสัน (
Zollinger-Ellison Syndrome
)
ซึ่งเป็นภาวะที่มีกรดในกระเพาะอาหารมากเกินไปจากการเกิดเนื้องอกบริเวณตับอ่อนหรือลำไส้เล็กส่วนต้น และใช้รักษาอาการแสบร้อนกลางอกหรือระคายเคืองกระเพาะอาหาร ซึ่งเป็นภาวะแทรกซ้อน
จากการรับประทานยาในกลุ่มยาต้านการอักเสบหรือยาแก้ปวดชนิดที่ไม่ใช่สเตียรอยด์ (
NSAIDs
) เป็นเวลานานด้วย
เกี่ยวกับยา
Ranitidine
กลุ่มยา
ยาต้านฮีสตามีนชนิดที่ 2 (Histamine-2 Blockers)
ประเภทยา
ยาที่หาซื้อได้เอง ยาตามใบสั่งแพทย์
สรรพคุณ
ยับยั้งการหลั่งกรดในกระเพาะอาหาร
กลุ่มผู้ป่วย
เด็ก ผู้ใหญ่ และผู้สูงอายุ
การใช้ยาในหญิงตั้งครรภ์และผู้ให้นมบุตร
Category B
จากการศึกษาในสัตว์ไม่พบความเสี่ยงในการทำให้เกิดความผิดปกติของตัวอ่อนในครรภ์สัตว์ แต่ไม่มีการศึกษาในมนุษย์ หรืออาจพบผลไม่พึงประสงค์ในสัตว์ แต่ยังไม่พบความเสี่ยงในมนุษย์เมื่อใช้ในช่วงสามเดือนแรกของการตั้งครรภ์ รวมทั้งไม่มีหลักฐานทางการศึกษาที่แสดงให้เห็นว่ามีความเสี่ยงเมื่อใช้ในช่วงหลังเดือนที่สามเป็นต้นไป ผู้ที่กำลังตั้งครรภ์หรือวางแผนที่จะตั้งครรภ์ควรปรึกษาแพทย์ถึงประโยชน์และความเสี่ยงก่อนการใช้ยา เช่นเดียวกันกับผู้ที่กำลังให้นมบุตร เพราะยังไม่ทราบแน่ชัดว่าตัวยาสามารถซึมผ่านน้ำนมมารดาและก่อให้เกิดอันตรายต่อทารกหรือไม่
รูปแบบของยา
ยารับประทาน
ยาฉีด
คำเตือนของการใช้ยา
Ranitidine
เพื่อให้เกิดความปลอดภัยในการใช้ยา ผู้ใช้ยาควรระมัดระวังและปฏิบัติตามคำแนะนำ ดังนี้
แจ้งให้แพทย์ทราบหากมีประวัติการ
แพ้ยา
หรือส่วนประกอบของยา Ranitidine รวมถึงยาชนิดอื่น ๆ เพราะอาจก่อให้เกิดผลกระทบต่อร่างกาย
แจ้งให้แพทย์ทราบหากวางแผนที่จะตั้งครรภ์ กำลังตั้งครรภ์ หรือกำลังให้นมบุตร เนื่องจากยังไม่มีข้อสรุปทางการแพทย์ที่แน่ชัดว่าตัวยามีความปลอดภัยต่อผู้ที่กำลังตั้งครรภ์หรืออยู่ในช่วงให้นมบุตร
เด็กอายุต่ำกว่า 16 ปี ผู้สูงอายุ และผู้ที่มีโรคประจำตัวบางอย่าง เช่น โรคตับ โรคไต
โรคเบาหวาน โรคปอดเรื้อรัง ภาวะภูมิคุ้มกันบกพร่อง
และ
โรคพอร์ไฟเรีย
(Porphyria) ควรปรึกษาแพทย์ก่อนการใช้ยา
หลีกเลี่ยงการดื่มเครื่องดื่มแอลกอฮอล์และการสูบุหรี่ในช่วงที่รับประทานยานี้ เพราะอาจลดประสิทธิภาพของยาได้
การใช้ยา Ranitidine อาจเพิ่มความเสี่ยงในการเกิด
โรคปอดบวม
หากมีสัญญาณของโรคปอดบวมในระหว่างที่ใช้ยา เช่น มีไข้ ไอ เสมหะเป็นสีเหลืองหรือสีเขียว เจ็บหน้าอก และหายใจไม่อิ่ม ควรไปพบแพทย์
ปริมาณการใช้ยา
Ranitidine
ปริมาณและระยะเวลาในการใช้ยา Ranitidine ขึ้นอยู่กับดุลยพินิจของแพทย์ผู้รักษา โดยตัวอย่างการใช้ยามีดังนี้
แผลในกระเพาะอาหาร (Gastric Ulcer)
ตัวอย่างการใช้ยา
Ranitidine
เพื่อรักษา
แผลในกระเพาะอาหาร
เด็กอายุ 1 เดือนถึง 16 ปี
รับประทานยา 2–4 มิลลิกรัม/กิโลกรัม วันละ 2 ครั้ง โดยปริมาณยาสูงสุดไม่เกินวันละ 300 มิลลิกรัม จากนั้นรับประทานยาปริมาณเดิม วันละ 1 ครั้ง เพื่อควบคุมอาการ หรือฉีดยาเข้าเส้นเลือด 2–4 มิลลิกรัม/กิโลกรัม โดยแบ่งให้ทุก 6–8 ชั่วโมง และปริมาณยาสูงสุดไม่เกินครั้งละ 50 มิลลิกรัม
เด็กอายุ 16 ปีขึ้นไปและผู้ใหญ่
รับประทานยา 150 มิลลิกรัม วันละ 2 ครั้ง จากนั้นรับประทานยาปริมาณเดิม วันละ 1 ครั้งก่อนนอน เพื่อควบคุมอาการ โดยส่วนใหญ่ต้องใช้ยารักษาประมาณ 6 สัปดาห์
แผลในลำไส้เล็กส่วนต้น (Duodenal Ulcer)
ตัวอย่างการใช้ยา
Ranitidine
เพื่อรักษาแผลในลำไส้เล็กส่วนต้น
เด็กอายุ 1 เดือนถึง 16 ปี
รับประทานยา 2–4 มิลลิกรัม/กิโลกรัม วันละ 2 ครั้ง โดยปริมาณยาสูงสุดไม่เกินวันละ 300 มิลลิกรัม จากนั้นรับประทานยาปริมาณเดิม วันละ 1 ครั้ง เพื่อควบคุมอาการ หรือฉีดยาเข้าเส้นเลือด 2–4 มิลลิกรัม/กิโลก
รัม โดยแบ่งให้ทุก 6–8 ชั่วโมง
และปริมาณยาสูงสุดไม่เกินครั้งละ 50 มิลลิกรัม
เด็กอายุ 16 ปีขึ้นไปและผู้ใหญ่
รับประทานยา 150 มิลลิกรัม วันละ 2 ครั้ง หรือ 300 มิลลิกรัม วันละ 1 ครั้งหลังอาหารเย็นหรือก่อนนอน หรือฉีดยาเข้ากล้ามเนื้อหรือเส้นเลือด 50 มิลลิกรัม ทุก 6–8 ชั่วโมง
โดยปริมาณยาสูงสุดไม่เกินวันละ 400 มิลลิกรัม
หลอดอาหารอักแสบและมีแผล (Erosive Esophagitis)
ตัวอย่างการใช้ยา Ranitidine เพื่อรักษาอาการหลอดอาหารอักแสบและมีแผล
เด็กอายุ 1 เดือนถึง 16 ปี
รับประทานยา 5–10 มิลลิกรัม/กิโลกรัม/วัน แบ่งรับประทานเป็น 2 ครั้ง
เด็กอายุ 16 ปีขึ้นไปและผู้ใหญ่
รับประทานยา 150 มิลลิกรัม วันละ 4 ครั้ง จากนั้นรับประทานยาปริมาณเดิม วันละ 2 ครั้ง โดยระยะเวลาในการใช้ยาสูงสุดไม่เกิน 48 สัปดาห์ หรือฉีดยาเข้าเส้นหรือกล้ามเนื้อ 50 มิลลิกรัม ทุก 6–8 ชั่วโมง
อาการจุกเสียดแน่นท้องจากโรคกระเพาะอาหาร (Dyspepsia)
ตัวอย่างการใช้ยา Ranitidine เพื่อป้องกันอาการ
จุกเสียดแน่นท้อง
จากโรคกระเพาะอาหาร
เด็ก
รับประทานยา 75 มิลลิกรัมพร้อมน้ำ ควรรับประทานยาก่อนมื้ออาหาร 30–60 นาที โดยปริมาณยาสูงสุดไม่เกินวันละ 150 มิลลิกรัม และใช้ยาติดต่อกันสูงสุดไม่เกิน 14 วัน
ผู้ใหญ่
รับประทานยา 75
–150
มิลลิกรัมพร้อมน้ำ ควรรับประทานยาก่อนมื้ออาหาร 30
–
60 นาที
และใช้ยาติดต่อกันสูงสุดไม่เกิน 14 วัน
การใช้ยา
Ranitidine
ผู้ป่วยควรใช้ยาตามแนะนำบนฉลากหรือคำแนะนำของแพทย์อย่างเคร่งครัด ไม่ควรใช้ยาเกินปริมาณที่แพทย์กำหนด โดยทั่วไปผู้ที่เป็นแผลในทางเดินอาหารควรได้รับยาต่อเนื่อง 8 สัปดาห์ แต่หากอาการยังไม่ดีขึ้นภายใน 6 สัปดาห์หลังจากการใช้ยา หรือเกิดผลข้างเคียงจากการแพ้ยา ควรหยุดใช้ยาแล้วไปพบแพทย์ทันที
การรับประทานยาชนิดเม็ดสามารถรับประทานยาได้ทั้งก่อนหรือหลังมื้ออาหาร ควรรับประทานยาทีเดียวทั้งเม็ด ไม่ควรหัก บด หรือเคี้ยวยาก่อนกลืน
หากเป็นยาชนิดน้ำ ควรตวงยาด้วยช้อนตวงยาหรือหลอดดูดยาเท่านั้น ไม่ควรใช้ช้อนทั่วไปในการตวงยาเพราะอาจทำให้ปริมาณยาคลาดเคลื่อน
ในกรณีที่
ลืมรับประทานยา
ตามเวลาที่กำหนดให้ใช้ยาทันทีเมื่อนึกขึ้นได้ แต่ถ้าหากนึกขึ้นได้ตอนที่ใกล้กับเวลาใช้ยาครั้งถัดไปให้ข้ามไปใช้ครั้งถัดไป ไม่ต้องใช้ยาซ้ำ 2 ครั้ง
ส่วนการเก็บยา ควรเก็บยาในอุณหภูมิห้อง และเก็บให้ห่างจากความชื้น ความร้อน และแสง
ปฏิกิริยาระหว่างยา Ranitidine กับยาอื่น
ยา Ranitidine อาจทำปฏิกิริยากับยา วิตามิน หรือสมุนไพรบางชนิด ซึ่งอาจก่อให้เกิดผลข้างเคียงหรือทำให้ยามีประสิทธิภาพลดลง โดยเฉพาะยาต่อไปนี้
ยาที่ออกฤทธิ์ต้านการแข็งตัวของเลือด เช่น
ยาวาฟาริน
(Warfarin)
ยาในกลุ่มเบนโซไดอะเซปีน (Benzodiazepine) เช่น
ยามิดาโซแลม
(Midazolam) ยาไตรอะโซแลม (Triazolam) และในกลุ่มยาซัลฟาอย่างยาไกลพิไซด์ (Glipizide) เพราะอาจเพิ่มประสิทธิภาพในการดูดซึมของยา
กลุ่มยาต้านเชื้อราและยาต้านเชื้อไวรัสบางชนิด เช่น
ยาคีโตโคนาโซล
(Ketoconazole) ยาอะทาซานาเวีย (Atazanavir) และยาดีลาเวอร์ดีน (Delavirdine) เพราะอาจลดประสิทธิภาพในการดูดซึมของยา
ยาลดกรดชนิดอื่นในปริมาณสูง เช่น
ยาซูคราลเฟต
(Sucralfate) ปริมาณ 2 กรัม เพราะอาจอาจลดประสิทธิภาพในการดูดซึมของยา
ตัวอย่างยาและสมุนไพรดังข้างต้นเป็นเพียงส่วนหนึ่งที่อาจทำปฏิกิริยากับยา Ranitidine เท่านั้น หากผู้ป่วยกำลังใช้ยาหรือผลิตภัณฑ์ใด ๆ อยู่ ควรแจ้งให้แพทย์และเภสัชกรทราบก่อนเสมอ เพื่อความปลอดภัยต่อร่างกาย
ผลข้างเคียงจากการใช้ยา Ranitidine
การรับประทานยา Ranitidine อาจทำให้เกิดผลข้างเคียงบางประการที่ไม่รุนแรง เช่น ปวดศีรษะ คลื่นไส้ อาเจียน ท้องเสีย ท้องผูก ปวดท้องหรือรู้สึกไม่สบายท้อง อาการเหล่านี้อาจเกิดขึ้นในช่วงแรกของการใช้ยาและหายได้เองภายในไม่กี่วันหรือไม่กี่สัปดาห์ ส่วนการใช้ยา Ranitidine ในรูปแบบยาฉีดอาจมีผลข้างเคียงคือเกิด
อาการปวด
หรืออาการคันบริเวณที่ฉีดยาได้เช่นกัน
นอกจากนี้ การใช้ยา Ranitidine อาจทำให้เกิดผลข้างเคียงที่รุนแรงและควรรีบไปพบแพทย์ ได้แก่
เกิด
ภาวะตับอักเสบ
มีอาการเหนื่อยง่าย ปวดท้อง ปัสสาวะมีสีเข้ม อาจมีอาการตัวเหลือง ตาสีเหลืองหรือตาสีขาวร่วมด้วย
การทำงานของสมองเปลี่ยนแปลงไป ทำให้เกิดความสับสน กระสับกระส่าย อาการหลอน มองเห็นภาพไม่ชัด หรือมีอาการซึมเศร้า
อัตราการเต้นหัวใจผิดปกติ หัวใจเต้นเร็ว เหนื่อยง่าย และหายใจสั้น
ดูเพิ่มเติมเกี่ยวกับ :