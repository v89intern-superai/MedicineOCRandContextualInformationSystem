Griseofulvin (กริซีโอฟูลวิน)
Griseofulvin (กริซีโอฟูลวิน)
เป็นยาต้านเชื้อราชนิดรับประทานที่มีฤทธิ์ช่วยหยุดการเจริญเติบโตของเชื้อรา โดยมักใช้ในกรณีที่ผู้ป่วยไม่ตอบสนองต่อยาชนิดครีมหรือโลชั่น ช่วยรักษาการติดเชื้อราตามส่วนต่าง ๆ ของร่างกาย เช่น ผิวหนัง หนังศีรษะ เล็บ และใช้รักษาโรคกลาก แต่ไม่สามารถใช้รักษาการติดเชื้อที่มีสาเหตุจาก
เชื้อ
แบคทีเรีย ยีสต์ หรือไวรัสได้
ยา Griseofulvin มีข้อห้ามใช้และอาจเกิดผลข้างเคียงได้ ดังนั้น การใช้ยาควรอยู่ภายใต้คำแนะนำของแพทย์และเภสัชกรเสมอ
เกี่ยวกับยา Griseofulvin
กลุ่มยา
ยาต้านเชื้อรา
ประเภทยา
ยาตามใบสั่งแพทย์
สรรพคุณ
รักษาการติดเชื้อราที่ผิวหนัง ศีรษะ และเล็บ
กลุ่มผู้ป่วย
ผู้ใหญ่ เด็ก
รูปแบบของยา
ยารับประทาน
คำเตือนในการใช้ยา Griseofulvin
หลีกเลี่ยงการใช้ยา Griseofulvin หากมีประวัติ
แพ้ยา
หรือส่วนประกอบของยาชนิดนี้ ยาเพนิซิลลิน รวมถึงยาชนิดอื่น อาหาร หรือสารใด ๆ
แจ้งให้แพทย์ทราบก่อนใช้ยา หากเป็นโรคตับ
โรคพอร์ฟีเรีย ซึ่งเป็นโรคที่เกิดจากการขาดเอนไซม์ที่ใช้สร้างสารสำคัญในเลือด
หรือโรคแพ้ภูมิตัวเอง
แจ้งให้แพทย์ทราบก่อนใช้ยา หากกำลังใช้ยา วิตามิน อาหารเสริม หรือสมุนไพรชนิดใดก็ตาม โดยเฉพาะยาที่มีฤทธิ์ป้องกันการแข็งตัวของเลือดอย่างยาวาร์ฟาริน
ห้ามใช้ยานี้ หากกำลังตั้งครรภ์หรือวางแผนตั้งครรภ์ เพราะการใช้ยา Griseofulvin ในช่วง 3 เดือน แรกของการตั้งครรภ์อาจส่งผลอันตรายต่อทารกในครรภ์หรือทำให้พิการแต่กำเนิดได้ และหากตั้งครรภ์ในระหว่างที่ใช้ยานี้ ต้องแจ้งให้แพทย์ทราบทันที
ยานี้อาจทำให้การใช้
ยาคุม
กำเนิด
มีประสิทธิภาพลดลง ผู้ป่วยควรปรึกษาแพทย์ถึงการคุมกำเนิดด้วยวิธีอื่นที่ไม่ใช้ฮอร์โมน เช่น ถุงยางอนามัย ห่วงคุมกำเนิด เป็นต้น เพื่อป้องกันการตั้งครรภ์ในระหว่างที่ใช้ยานี้
ผู้ที่จำเป็นต้องให้นมบุตรควรปรึกษาแพทย์ก่อนใช้ยานี้ เพราะยาอาจซึมผ่านน้ำนมมารดาและเป็นอันตรายต่อทารกได้
ห้ามใช้ยา Griseofulvin กับเด็กอายุน้อยกว่า 2 ปี หรือเด็กที่มีน้ำหนักตัวต่ำกว่า 15 กิโลกรัม
ผู้ชายไม่ควรวางแผนมีบุตรภายใน 6 เดือน หลังจากใช้ยานี้
ระหว่างที่ใช้ยานี้ควรหลีกเลี่ยงการสัมผัสแสงแดด เพราะยาอาจทำให้ผิวไวต่อแสง ผู้ป่วยควรสวมเสื้อผ้าที่ช่วยปกป้องผิวหนังและทาครีมกันแดดที่มีค่า SPF 30 ขึ้นไป เมื่อต้องออกไปกลางแจ้ง
ไม่ควรดื่มแอลกอฮอล์ในระหว่างที่ใช้ยานี้ เพราะอาจทำให้เกิดผลข้างเคียงจากการใช้ยาได้
ปริมาณการใช้ยา Griseofulvin
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยมีตัวอย่างการใช้ยา ดังนี้
โรคกลา
ก
ผู้ใหญ่
รับประทานยาปริมาณ 0.5-1 กรัม/วัน วันละ 1 ครั้ง หรือแบ่งรับประทานหลายครั้ง สำหรับการติดเชื้อที่หนังศีรษะและผิวหนัง ใช้ระยะเวลาในการรักษา 2-8 สัปดาห์ สำหรับการติดเชื้อที่เล็บ ใช้ระยะเวลาในการรักษา 6 เดือน และสำหรับการติดเชื้อที่เล็บเท้า ใช้ระยะเวลาในการรักษา 12 เดือนขึ้นไป
เด็ก
รับประทานยาปริมาณ
10 มิลลิกรัม/น้ำหนักตัว 1 กิโลกรัม/วัน โดยแบ่งรับประทานหลายครั้ง
การใช้ยา Griseofulvin
ใช้ยาตามฉลากและตามคำสั่งแพทย์อย่างเคร่งครัด ไม่ใช้ยานี้ในปริมาณมากกว่า น้อยกว่า หรือติดต่อกันนานกว่าที่แพทย์แนะนำ หากมีข้อสงสัยควรสอบถามแพทย์หรือเภสัชกรก่อนใช้ยาเสมอ
ก่อนรับประทานยาชนิดสารละลายให้เขย่าขวดทุกครั้ง และควรวัดปริมาณยาด้วยช้อนหรือถ้วยตวงสำหรับยาโดยเฉพาะ
หากลืมใช้ยาตามเวลาที่กำหนด ให้ใช้ยาได้ทันที แต่หากใกล้ถึงเวลาใช้ยาในรอบถัดไป ให้ข้ามไปใช้ยารอบต่อไป ห้ามเพิ่มปริมาณยาเป็น 2 เท่า
ควรใช้ยานี้ให้ครบกำหนดตามที่แพทย์สั่ง โดยอาจต้องใช้เวลานานหลายสัปดาห์ ก่อนที่อาการจะดีขึ้น ส่วนการติดเชื้อที่เล็บอาจใช้เวลานานหลายเดือน
หากสงสัยว่าตนใช้ยาเกินกว่าปริมาณที่กำหนด ควรแจ้งให้แพทย์ทราบทันที
เก็บยาไว้ที่อุณหภูมิห้อง ให้ห่างจากความชื้น ความร้อน และแสงแดด
ผลข้างเคียงจากการใช้ยา Griseofulvin
การใช้ยา Griseofulvin อาจทำให้เกิดผลข้างเคียง ได้แก่ คลื่นไส้
อ
าเจียน
เวียนศีรษะ ท้องไส้ปั่นป่วน ท้องเสีย อ่อนเพลีย กระหายน้ำ ปวดศีรษะ นอนไม่หลับ เป็นต้น หากอาการดังกล่าวไม่หายไปหรือรบกวนการใช้ชีวิตประจำวัน ผู้ป่วยควรไปพบแพทย์
หากพบผลข้างเคียงที่รุนแรงจากการใช้ยา Griseofulvin ดังต่อไปนี้ ควรหยุดใช้ยาและไปพบแพทย์ทันที
มีไข้ เจ็บคอ หนาวสั่น มีอาการคล้ายหวัด เกิดผื่นผิวหนัง ผื่นคัน มีปื้นขาวหรือแผลในปากหรือบนริมฝีปาก เจ็บหรือระคายเคืองบริเวณปาก
สับสน มีปัญหาในการทำกิจวัตรประจำวัน
ตับทำงานผิดปกติ อาจทำให้มีอาการ เช่น คัน ไม่อยากอาหาร คลื่นไส้ ปวดท้องส่วนบน อ่อนเพลีย สับสน มีเลือดออกผิดปกติ ปัสสาวะสีเข้ม อุจจาระสีซีด และดีซ่าน
มีกลุ่มอาการคล้าย
โรคแพ้ภูมิตัวเอง
เช่น ปวดข้อ ข้อบวมพร้อมกับมีไข้ ต่อมน้ำเหลืองบวม เจ็บกล้ามเนื้อ เจ็บหน้าอก อาเจียน สีผิวไม่สม่ำเสมอ ความคิดหรือพฤติกรรมผิดปกติ เป็นต้น
อาการแพ้ยาทางผิวหนัง ได้แก่ มีไข้ เจ็บคอ หน้าบวม ลิ้นบวม แสบตา ปวดตามผิวหนัง มีผื่นแดงหรือม่วงกระจายตามร่างกายจนทำให้เกิดแผลพุพองและผิวลอกตามมา
นอกจากนี้ หากผู้ป่วยพบอาการผิดปกติใด ๆ เพิ่มเติม ควรรีบแจ้งให้แพทย์ทราบด้วยเช่นกัน
ดูเพิ่มเติมเกี่ยวกับ :