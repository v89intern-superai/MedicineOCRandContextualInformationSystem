ไดอะซีแพม (Diazepam)
ไดอะซีแพม (Diazepam)
เป็นยากลุ่มเบนโซไดอาซีปีน (Benzodiazepine) ที่ใช้รักษาโรคนอนไม่หลับ โรควิตกกังวล และปัญหาสุขภาพอื่น ๆ เช่น อาการถอนยาจากแอลกอฮอล์ กล้ามเนื้อหดเกร็ง รวมถึงนำมาใช้ร่วมกับยาชนิดอื่นเพื่อรักษาอาการชัก โดยตัวยาออกฤทธิ์ต่อสารเคมีในสมองที่ไม่สมดุลกัน ส่งผลให้อาการต่าง ๆ ดีขึ้นได้
การใช้ยาไดอะซีแพมอาจกระทบต่อการใช้ชีวิตประจำวัน ผู้ป่วยควรใช้ยาตามที่แพทย์แนะนำ ไม่ใช้ยาเกินขนาดและผิดวัตถุประสงค์ เพราะอาจก่อให้เกิดการเสพติดหรือเสี่ยงต่อการเสียชีวิตได้
เกี่ยวกับยา
Diazepam
กลุ่มยา
ยาเบนโซไดอะซีปีน (Benzodiazepine)
ประเภทยา
ยาตามใบสั่งแพทย์
สรรพคุณ
รักษาโรคนอนไม่หลับ วิตกกังวล
กลุ่มผู้ป่วย
เด็ก ผู้ใหญ่ ผู้สูงอายุ
การใช้ยาในหญิงตั้งครรภ์และผู้ให้นมบุตร
Category D
จากการศึกษาในมนุษย์ พบความเสี่ยงทำให้เกิดความผิดปกติต่อทารกในครรภ์ จะใช้ก็ต่อเมื่อพิจารณาแล้วว่า ก่อให้เกิดประโยชน์ต่อมารดาและยอมรับความเสี่ยงที่อาจเกิดต่อทารกในครรภ์ โดยมากมักใช้ในกรณีที่จำเป็นในการช่วยชีวิตหรือใช้รักษาโรคร้ายแรงของมารดา ซึ่งไม่สามารถใช้ยาอื่น ๆ ทดแทนได้ และผู้ให้นมบุตรควรปรึกษาแพทย์ก่อนให้นมบุตร เพราะตัวยาอาจซึมผ่านน้ำนมแม่ไปสู่ทารก
รูปแบบของยา
ยารับประทาน ยาฉีด ยาเหน็บทวารหนัก
คำเตือนของการใช้ยา Diazepam
เพื่อให้เกิดความปลอดภัยในการใช้ยา ผู้ใช้ยาควรระมัดระวังและปฏิบัติตามคำแนะนำต่อไปนี้
แ
จ้งให้แพทย์ทราบหากมีประวัติแพ้ยา ส่วนประกอบของยาไดอะซีแพมหรือยา
เบนโซไดอะซีปีน
หรือยาชนิดอื่น ๆ
แจ้งให้แพทย์ทราบก่อนใช้ยาหากผู้ป่วยมีโรคประจำตัวใด ๆ เช่น มีปัญหาในการหายใจ ต้อหิน โรคไต โรคตับ ชัก ติดสารเสพติดหรือสุรา
โรคซึมเศร้า
โรคทางกล้ามเนื้อบางชนิด โรคความผิดปกติทางจิต และมีความคิดหรือพยายามฆ่าตัวตาย
ห้ามใช้ยา Diazepam ในผู้ที่แพ้ยานี้หรือผู้ป่วย
โรคกล้ามเนื้ออ่อนแรง
(Myasthenia Gravis: MG) มีปัญหาในการหายใจที่รุนแรง
ภาวะหยุดหายใจขณะหลับ
ต้อหินมุมปิด ต้อหินมุมเปิดที่ไม่ได้รับการรักษาหรือควบคุมไม่ได้ และโรคตับที่รุนแรง
ญาติผู้ป่วยควรหมั่นสังเกตอาการและพฤติกรรมของผู้ป่วยอย่างใกล้ชิด เนื่องจากยานี้อาจส่งผลให้ผู้ป่วยบางรายมีความคิด
ฆ่าตัวตาย
ได้
ผู้สูงอายุอาจไวต่อผลข้างเคียงจากยามากกว่าช่วงวัยอื่น โดยเฉพาะอาการง่วงซึมและอวัยวะในร่างกายทำงานไม่ประสานกันซึ่งอาจทำให้เสี่ยงต่อการหกล้มได้
หลีกเลี่ยงการขับขี่ยานพาหนะหรือการทำงานกับเครื่องจักรที่อาจก่อให้เกิดอันตรายได้ เพราะตัวยาอาจทำให้ง่วงซึม เวียนศีรษะ หรือมองเห็นเป็นภาพเบลอ
ขณะใช้ยา Diazepam ให้หลีกเลี่ยงการดื่มแอลกอฮอล์ เพราะอาจทำให้เวียนศีรษะและง่วงซึมมากขึ้น และหลีกเลี่ยงการรับประทาน
เกรปฟรุต
(Grapefruit) เพราะอาจเพิ่มความเสี่ยงของการเกิดผลข้างเคียงได้
ผู้ที่กำลังตั้งครรภ์ ผู้ที่วางแผนมีบุตร และผู้ให้นมบุตรไม่ควรรับประทานยานี้โดยปราศจากคำสั่งของแพทย์ เพราะอาจเป็นอันตรายต่อทารกในครรภ์และทารกหลังคลอด
ห้ามใช้ยานี้ในเด็กอายุต่ำกว่า 6 ปี โดยไม่ปรึกษาแพทย์
ปริมาณการใช้ยา Diazepam
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยตัวอย่างการใช้ยา Diazepam เพื่อรักษาโรคนอนไม่หลับและโรควิตกกังวลจะมีดังนี้
โรคนอนไม่หลับ
ตัวอย่างการใช้ยา Diazepam เพื่อรักษา
โรค
นอนไม่หลับ
จากความวิตกกังวล
ผู้ใหญ่
รับประทานยาปริมาณ 5–15 มิลลิกรัม ในเวลาก่อนนอน
ผู้สูงอายุ
รับประทานยาปริมาณครึ่งหนึ่งของผู้ใหญ่
โรควิตกกังวลที่รุนแรง
ตัวอย่างการใช้ยา Diazepam เพื่อรักษา
โรควิตกกังวล
ที่รุนแรง
เด็ก
รับประทานยาปริมาณ 1–2.5 มิลลิกรัม 3–4 ครั้ง/วัน โดยอาจค่อย ๆ เพิ่มปริมาณยาตามความจำเป็นและความทนต่อยาของผู้ป่วย
ผู้ใหญ่
รับประทานยาปริมาณ 2–10 มิลลิกรัม 2–4 ครั้ง/วัน โดยขึ้นอยู่กับความรุนแรงของอาการป่วย หากเป็นยารูปแบบยาฉีดจะฉีดยาเข้าทางหลอดเลือดดำช้า ๆ หรือเข้าทางกล้ามเนื้อปริมาณ 2–10 มิลลิกรัม อาจฉีดยาซ้ำอีกครั้งโดยเว้นระยะห่าง 4 ชั่วโมง
ผู้สูงอายุ
รับประทานยาหรือฉีดยาปริมาณครึ่งหนึ่งของผู้ใหญ่
อาการชัก
ตัวอย่างการใช้ยา Diazepam เพื่อรักษาอาการชัก
เด็กอายุ 1 เดือนจนถึงอายุต่ำกว่า 5 ปี
ฉีดยาเข้าทางหลอดเลือดดำช้า ๆ ปริมาณ 0.2–0.5 มิลลิกรัม ทุก 2–5 นาที จนถึงปริมาณยาสูงสุดที่ 5 มิลลิกรัม
เด็กอายุ 5 ปีขึ้นไป
ฉีดยาเข้าทางหลอดเลือดดำช้า ๆ ปริมาณ 1 มิลลิกรัม ทุก 2–5 นาที จนถึงปริมาณยาสูงสุดที่ 10 มิลลิกรัม หากจำเป็นอาจต้องฉีดยาซ้ำใน 2–4 ชั่วโมง
ผู้ใหญ่
ฉีดยาเข้าทางหลอดเลือดดำช้า ๆ ปริมาณ 10–20 มิลลิกรัม หากจำเป็นหลังผ่านไปแล้ว 30–60 นาที ให้ฉีดยาซ้ำอีกครั้ง ปริมาณยาสูงสุดไม่เกิน 3 มิลลิกรัม/น้ำหนักตัว 1 กิโลกรัม ภายใน 24 ชั่วโมง
เสริมการรักษาอาการชัก
ตัวอย่างการใช้ยา Diazepam เพื่อใช้เสริมการรักษาอาการชัก
เด็กอายุ 2–5 ปี
ใช้ยาเหน็บทวารในปริมาณ 0.5 มิลลิกรัม/น้ำหนักตัว 1 กิโลกรัม หากจำเป็นหลังผ่านไปแล้ว 4–12 ชั่วโมง ให้ใช้ยาซ้ำอีกครั้ง
เด็กอายุ 6–11 ปี
ใช้ยาเหน็บทวารในปริมาณ 0.3 มิลลิกรัม/น้ำหนักตัว 1 กิโลกรัม หากจำเป็นหลังผ่านไปแล้ว 4–12 ชั่วโมง ให้ใช้ยาซ้ำอีกครั้ง
เด็กอายุ 12 ขึ้นไป
ใช้ยาเหน็บทวารในปริมาณ 0.2 มิลลิกรัม/น้ำหนักตัว 1 กิโลกรัม หากจำเป็นหลังผ่านไปแล้ว 4–12 ชั่วโมง ให้ใช้ยาซ้ำอีกครั้ง
ผู้ใหญ่
รับประทานยาปริมาณ 2–60 มิลลิกรัม โดยแบ่งรับประทานวันละหลายครั้ง หรือ
ใช้ยาเหน็บทางทวารในปริมาณ 0.5 มิลลิกรัม/น้ำหนักตัว 1 กิโลกรัม อาจใช้ยาซ้ำทุก 12 ชั่วโมง ปริมาณยาสูงสุดไม่เกิน 30 มิลลิกรัม
ผู้สูงอายุ
ใช้ยารูปแบบรับประทานหรือยาเหน็บทวารในปริมาณครึ่งหนึ่งของผู้ใหญ่
ทั้งนี้ แพทย์จะเป็นผู้แนะนำยา Diazepam ในปริมาณและระยะเวลาที่เหมาะสมในการรักษาโรคและอาการด้านอื่น ๆ และผู้ป่วยควรใช้ยาตามคำสั่งของแพทย์เท่านั้น
การใช้ยา Diazepam
ผู้ป่วยควรใช้ยาในปริมาณและระยะเวลาที่แพทย์กำหนดเท่านั้น ไม่ควรใช้ยาเกินขนาดหรือผิดวัตถุประสงค์ และควรปรึกษาแพทย์หากรู้สึกว่ายาใช้ไม่ได้ผลหรืออาการแย่ลง โดยในระหว่างที่ใช้ยานี้ผู้ป่วยอาจต้องตรวจวัดความดันโลหิตหรือตรวจด้วยวิธีอื่น ๆ อยู่เสมอ
ผู้ป่วยควรใช้ยา Diazepam ในช่วงเวลาสั้น ๆ ห้ามใช้ยาติดต่อกันนานเกิน 4 เดือนหากปราศจากคำแนะนำจากแพทย์ ผู้ป่วยไม่ควรหยุดใช้ยาโดยไม่ได้รับอนุญาตจากแพทย์ โดยเฉพาะหากเคยใช้ยาติดต่อกันมาเป็นเวลานาน เพราะอาจไปเพิ่มความเสี่ยงของอาการชักหรือ
อาการถอนยา
ซึ่งอาจเป็นอันตรายถึงแก่ชีวิต หากต้องการหยุดใช้ยาควรปรึกษาแพทย์เพื่อวางแผนหยุดใช้ยาอย่างเหมาะสม
หากผู้ป่วยลืมรับประทานยา ให้รับประทานทันทีที่นึกขึ้นได้ หากใกล้ถึงช่วงเวลาของยารอบถัดไป ให้ข้ามไปรับประทานยาตามเวลาปกติ โดยห้ามเพิ่มปริมาณยาเป็นสองเท่า และควรรีบไปพบแพทย์ทันทีหาก
ใช้ยาเกิน
ปริมาณ
ที่กำหนดและเกิดอาการที่รุนแรง เช่น ง่วงซึมอย่างรุนแรง ร่างกายเสียสมดุลหรืออวัยวะในร่างกายทำงานไม่ประสานกัน กล้ามเนื้ออ่อนแรง หายใจช้าลง หรือโคม่า
ปฏิกิริยาระหว่างยา Diazepam กับยาอื่น
ยา Diazepam อาจทำปฏิกิริยากับยาที่แพทย์สั่งจ่าย ยาหาซื้อได้เอง วิตามิน หรือสมุนไพรบางชนิดจนเกิดอาการไม่พึงประสงค์อย่างรู้สึกง่วงหรือหายใจช้าลง และอาจทำให้ยามีประสิทธิภาพลดลงได้ เช่น
ยารักษาโรคทางจิตเวช เช่น ยาโคลซาปีน (
Clozapine
) ยาฟลูวอกซามีน (Fluvoxamine) และยาโซเดียมออกซีเบต (Sodium Oxybate)
ยารักษาโรคอ้วนอย่างยาออริสแตท (
Orlistat
)
ยาแก้ปวดกลุ่มโอปิออยด์
(
Opioids
)
เช่น ยาโคเดอีน (Codeine)
ยานอนหลับ ยารักษาโรควิตกกังวล เช่น ยาอัลปราโซแลม (
Alprazolam
) และยาลอราซีแพม (Lorazepam)
ยาแก้แพ้ เช่น ยาเซทิริซีน (
Cetirizine
) และยาไดเฟนไฮดรามีน (Diphenhydramine)
ยากันชักบางชนิด
ตัวอย่างยาและสมุนไพรดังข้างต้นเป็นเพียงส่วนหนึ่งที่อาจทำปฏิกิริยากับยา Diazepam เท่านั้น หากผู้ป่วยกำลังใช้ยาหรือผลิตภัณฑ์ใด ๆ อยู่ ควรแจ้งให้แพทย์และเภสัชกรทราบก่อนเสมอ เพื่อความปลอดภัยต่อร่างกาย
ผลข้างเคียงของยา Diazepam
การใช้ยาไดอะซีแพมอาจส่งผลให้ง่วงซึม รู้สึกเหนื่อยล้า กล้ามเนื้ออ่อนแรง ร่างกายสูญเสียความสมดุล ซึ่งหากอาการเหล่านี้แย่ลงหรือไม่ดีขึ้น ควรแจ้งให้แพทย์ทราบตั้งแต่เนิ่น ๆ แต่หากพบอาการต่อไปนี้ ควรหยุดใช้ยาแล้วไปพบแพทย์โดยเร็ว
ปัสสาวะน้อยหรือไม่ปัสสาวะเลย
ลมหายใจอ่อนแรง หายใจช้า
มึนงง
เห็นภาพหลอน
มีความคิดและมีพฤติกรรมที่ต่างไปจากที่เคย
ทำกิจกรรมเสี่ยงโดยไม่เกรงกลัวอันตราย ขาดความยับยั้งชั่งใจ
อยู่ไม่นิ่ง กระสับกระส่าย ก้าวร้าว ไม่เป็นมิตร
ซึมเศร้า
มีความคิดอยาก
ฆ่าตัวตาย
หรือทำร้ายตัวเอง
กล้ามเนื้อกระตุก ตัวสั่น
เกิดอาการชักหรือทำให้อาการชักแย่ลงไปอีก
มีสัญญาณของอาการ
แพ้ยา
เช่น ผื่นขึ้น หายใจติดขัด หรือมีอาการบวมบริเวณใบหน้า ปาก ลิ้น และลำคอ
ผู้ป่วยควรเฝ้าระวังอาการหลังจากใช้ยา Diazepam หากเกิดมีความคิด พฤติกรรม หรือเริ่มมีอาการที่เป็นอันตราย ควรรีบเข้ารับการรักษาจากแพทย์ทันที