ซีลีเนียมซัลไฟด์ (Selenium Sulfide)
Selenium Sulfide (ซีลีเนียมซัลไฟด์)
เป็นยาที่ใช้รักษาผู้ป่วยที่เป็นรังแค โรคเซ็บเดิร์ม (Seborrhoeic Dermatitis) และโรคเกลื้อน โดยยาจะออกฤทธิ์ป้องกันหรือชะลอการเจริญเติบโตของเชื้อรา ในบางกรณีแพทย์อาจใช้ยา Selenium Sulfide เพื่อรักษาโรคอื่น ขึ้นอยู่กับดุลยพินิจของแพทย์ผู้รักษา
เกี่ยวกับยา Selenium Sulfide
กลุ่มยา
กลุ่มยาต้านการติดเชื้อ (Anti–Infectives)
ประเภทยา
ยาที่
หาซื้อได้เอง ยา
ตามใบสั่งแพทย์
สรรพคุณ
ต้านเชื้อรา
กลุ่มผู้ป่วย
เด็กที่อายุ 5 ปีขึ้นไป และผู้ใหญ่
การใช้ยาในหญิงตั้งครรภ์และผู้ให้นมบุตร
Category C
จากการศึกษาในสัตว์พบว่า ทำให้เกิดความผิดปกติต่อตัวอ่อนในครรภ์สัตว์ แต่ไม่มีการศึกษาในมนุษย์ หรือไม่มีข้อมูลเพียงพอในการศึกษาทดลองในมนุษย์และสัตว์
ควรใช้ยาเมื่อพิจารณาแล้วว่า มีประโยชน์มากกว่าความเสี่ยงที่อาจเกิดขึ้นต่อทารกในครรภ์
ดังนั้น ผู้ที่กำลังตั้งครรภ์หรืออยู่ในช่วงให้นมบุตร ควรแจ้งให้แพทย์ทราบก่อนใช้ยา Selenium Sulfide
รูปแบบของยา
โลชั่นและแชมพู
คำเตือนในการใช้ยา Selenium Sulfide
เพื่อความปลอดภัยในการใช้ยา Selenium Sulfide ผู้ป่วยควรระมัดระวังและปฏิบัติตามคำแนะนำดัง
นี้
ก่อนใช้ยานี้ควรแจ้งให้แพทย์ทราบเกี่ยวกับประวัติการแพ้ยา โดยเฉพาะยานี้ รวมถึงโรคประจำตัวต่าง ๆ และยาที่กำลังใช้อยู่
ผู้ที่กำลังตั้งครรภ์ ผู้ที่อยู่ในช่วงให้นมบุตร และผู้ที่วางแผนจะมีบุตรควรแจ้งให้แพทย์ทราบก่อนใช้ยา
เด็กที่อายุต่ำกว่า 5 ปี ไม่ควรใช้ยานี้ ยกเว้นอยู่ภายใต้การดูแลของแพทย์
หากผิวหนังบริเวณที่ต้องใช้ยามีแผล หรือมีอาการอักเสบอยู่ เช่น แผลสด รอยถลอก
ผิวไหม้แดด
พุพอ
ง หรือมีหนอง ควรแจ้งให้แพทย์ทราบก่อนใช้ยานี้ เนื่องจากการใช้ยาขณะมีแผลอาจส่งผลให้สารจากตัวยาซึมเข้าสู่ร่างกายได้
ปริมาณการใช้ยา Selenium Sulfide
ปริมาณและระยะเวลาในการใช้ยา Selenium Sulfide จะขึ้นอยู่กับความเข้มข้นของยา โรค และดุลยพินิจของแพทย์ผู้รักษา โดยมีตัวอย่างการใช้ยาดังนี้
รังแคและโรคเซ็บเดิร์ม
ตัวอย่างการใช้ยา Selenium Sulfide เพื่อรักษา
รังแค
และโรคเซ็บเดิร์ม
เด็กที่อายุ 5–14 ปี และ
ผู้ใหญ่
ยา Selenium Sulfide รูปแบบยาสระผมหรือโลชันที่มีความเข้มข้น 2.5
% ให้ผู้ป่วยชโลมยาลงบนหนังศีรษะที่เปียก จากนั้นให้รอ 2–3 นาที แล้วล้างออกด้วยน้ำสะอาด ผู้ป่วยควรใช้ยานี้ 2 ครั้ง/สัปดาห์ เป็นระยะเวลา 2 สัปดาห์ และค่อย ๆ ลดความถี่ในการใช้ลงตามคำแนะนำของแพทย์
ในกรณีที่แพทย์แนะนำให้ใช้ยา
Selenium Sulfide รูปแบบยาสระผมหรือโลชันที่มีความเข้มข้น 1% ให้ใช้ยาประมาณ 1
–2 ครั้ง/สัปดาห์ หรือตามคำแนะนำของแพทย์
เกลื้อน
ตัวอย่างการใช้ยา Selenium Sulfide เพื่อรักษา
โรค
เกลื้อน
ผู้ใหญ่
ยา Selenium Sulfide ในรูปแบบโลชัน ให้ผสมยากับน้ำเล็กน้อยและทายาลงบนผิวหนังที่มีอาการ จากนั้นให้รอ 10 นาที แล้วล้างออกด้วยน้ำสะอาด โดยให้ใช้ยาทุกวันติดต่อกันวันละ 1ครั้ง เป็นเวลา 7 วัน
การใช้ยา
Selenium Sulfide
ผู้ที่ใช้ยา Selenium Sulfide ควรปฏิบัติตามคำแนะนำของแพทย์หรือฉลากยาอย่างเคร่งครัด และไม่หยุดยาเองแม้อาการจะดีขึ้น
ก่อนใช้ยา
Selenium Sulfide
ควรเขย่าขวดก่อนใช้ยาทุกครั้ง
หากเป็นยา
ในรูปแบบโลชัน ใ
ห้ล้างมือและผิวหนังบริเวณที่จะทายาให้สะอาดและเช็ดให้แห้งก่อนใช้ทุกครั้ง หลังจากทายาแล้ว ควรล้างมือและผิวหนังให้สะอาด โดยเฉพาะบริเวณอวัยวะเพศและข้อพับ และหลีกเลี่ยงการสวมเสื้อผ้าหรืออุปกรณ์ต่าง ๆ ที่รัดแน่นหรือระบายอากาศได้ไม่ดี
รวมถึงผู้ที่สวมเครื่องประดับที่ทำจากทอง เงิน หรือโลหะต่าง ๆ ให้ถอดเครื่องประดับก่อนใช้ยา เนื่องจากสารบางชนิดจากยาอาจทำปฏิกิริยากับเครื่องประดับ ทำให้เกิดความเสียหายได้
หากเป็นยาในรูปแบบแชมพู ควรระวังแชมพูเข้าตา ปาก จมูก รูทวาร และอวัยวะเพศหญิง หากยาเข้าตาหรือปากแล้วเกิดอาการผิดปกติตามมา ควรรีบไปพบแพทย์ นอกจากนี้ ควรหลีกเลี่ยงการใช้ผลิตภัณฑ์ที่เกี่ยวกับเส้นผมต่าง ๆ เช่น
น้ำยา
ย้อมสีผม
น้ำยายืดผม และน้ำยาดัดผม ภายในระยะเวลา 48 ชั่วโมงก่อนใช้ยานี้
เพื่อป้องกันการลืมใช้ยา ผู้ที่ใช้ยานี้อาจใช้ยาในเวลาเดิมของทุกวัน ในกรณีที่ลืมใช้ยา ให้ผู้ป่วยใช้ยาทันทีที่นึกได้ แต่หาก
ใกล้ถึงเวลารอบถัดไป ให้ข้ามไปใช้ยาในรอบถัดไป โดยไม่ต้องเพิ่มปริมาณยาเป็นสองเท่า และแจ้งให้แพทย์ทราบหากลืมใช้ยาบ่อย ๆ
สำหรับการเก็บรักษา
ควรเก็บไว้ในอุณหภูมิห้อง หลีกเลี่ยงความชื้น และเก็บให้พ้นมือเด็ก ที่สำคัญผู้ป่วยไม่ควรใช้ยานี้หากยาหมดอายุไปแล้ว
ปฏิกิริยาระหว่างยา Selenium Sulfide กับยาอื่น
ผู้ที่ต้องใช้ยา Selenium Sulfide ควรแจ้งให้แพทย์ทราบ หากกำลังใช้ยาอื่น ๆ โดยเฉพาะยาชนิดทาผิวหนัง
ผลิตภัณฑ์สมุนไพร และวิตามินต่าง ๆ อยู่ เนื่องจากยาบางชนิดอาจส่งผลกระทบต่อกระบวนการดูดซึมและประสิทธิภาพในการทำงานของยาได้
ผลข้างเคียงจากการใช้ยา Selenium Sulfide
การใช้ยา Selenium Sulfide อาจส่งผลให้ผู้ป่วยเกิดผลข้างเคียงบางอย่าง โดยอาการที่อาจพบ เช่น ผมร่วง สีผมเปลี่ยน หนังศีรษะแห้งหรือ
มัน
ผิดปกติ
หนังศีรษะหรือผิวหนังเกิดการระคายเคือง หากอาการไม่ดีขึ้นหรือแย่ลง ผู้ป่วยควรแจ้งให้แพทย์ทราบ
แต่ควรหยุดใช้ยาและไปพบแพทย์ทันที หากผู้ป่วยพบอาการที่มีความรุนแรง เช่น
สัญญาณของอาการ
แพ้ยา
เช่น ผื่นขึ้น หายใจลำบาก เวียนศีรษะขั้นรุนแรง เกิดอาการบวมและคันบริเวณใบหน้า ริมฝีปาก ลิ้น และลำคอ
ผิวแห้ง คันผิวหนังขั้นรุนแรง
เกิดแผลพุพอง
ผิวลอก