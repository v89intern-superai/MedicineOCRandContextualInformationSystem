Doxazosin (ดอกซาโซซิน)
Doxazosin (ดอกซาโซซิน) เป็นยารักษาภาวะความดันโลหิตสูง รักษาอาการปัสสาวะขัดจากภาวะต่อมลูกหมากโต หรืออาจใช้เพื่อจุดประสงค์อื่นตามแพทย์เห็นเหมาะสม
โดยควรปรึกษาแพทย์ก่อนใช้ยาและใช้ยาในปริมาณที่แพทย์กำหนดเพื่อความปลอดภัย
ยา Doxazosin เป็นยาในกลุ่มแอลฟา อะดรีเนอร์จิก บล็อกเกอร์ (Alpha-adrenergic Blockers) ซึ่งจะช่วยขยายหลอดเลือดทำให้ความดันเลือดลดลง และยังสามารถช่วยคลายกล้ามเนื้อบริเวณต่อมลูกหมากและกระเพาะปัสสาวะ จึงนำมาใช้รักษาโรคต่าง ๆ ที่กล่าวมาข้างต้น
เกี่ยวกับยา Doxazosin
กลุ่มยา
แอลฟา อะดรีเนอร์จิก บล็อกเกอร์ (Alpha-adrenergic Blockers)
ประเภทยา
ยาตามใบสั่งแพทย์
สรรพคุณ
รักษาภาวะ
ความดันโลหิตสูง
รักษาอาการปัสสาวะขัดจากภาวะ
ต่อมลูกหมากโต
กลุ่มผู้ป่วย
ผู้ใหญ่และผู้สูงอายุ
การใช้ยาในหญิงตั้งครรภ์
Category C
จากการศึกษาในสัตว์พบว่า ทำให้เกิดความผิดปกติต่อตัวอ่อนในครรภ์สัตว์ แต่ไม่มีการศึกษาในมนุษย์ หรือไม่มีข้อมูลเพียงพอในการศึกษาทดลองในมนุษย์และสัตว์ ควรใช้ยาเมื่อพิจารณาแล้วว่า มีประโยชน์มากกว่าความเสี่ยงที่อาจเกิดขึ้นต่อทารกในครรภ์
การใช้ยาในผู้ให้นมบุตร
ยานี้อาจซึมเข้าสู่น้ำนมแม่ และอาจส่งผลกระทบต่อทารกได้ ดังนั้น ควรแจ้งแพทย์ให้ทราบก่อนการใช้ยานี้
รูปแบบของยา
ยารับประทานชนิดเม็ด
คำเตือนการใช้ยา Doxazosin
เพื่อความปลอดภัยในการใช้ยา ผู้ใช้ยา Doxazosin ควรระมัดระวังและปฏิบัติตามคำแนะนำดังนี้
แจ้งแพทย์ให้ทราบ หากมีอาการแพ้ยา Doxazosin หรือยาชนิดอื่นที่คล้ายกัน เช่น
ยาอัลฟูโซซิน
(Alfuzosin) ยาพราโซซิน (Prazosin)
ยาแทมซูโลซิน
(Tamsulosin) หรือยาทีราโซซิน (Terazosin)
แจ้งให้แพทย์ทราบเกี่ยวกับยารักษาโรคใด ๆ ที่กำลังใช้หรือเพิ่งหยุดใช้ไป รวมถึงสมุนไพร และผลิตภัณฑ์เสริมอาหารใด ๆ เพื่อป้องกันการก่อให้เกิดปฏิกิริยาระหว่างยา
ยานี้อาจส่งผลข้างเคียงต่อรูม่านตาในระหว่างการ
ผ่าตัดต้อกระจก
ผู้ที่ต้องรับการผ่าตัดต้อกระจกควรแจ้งให้แพทย์ที่ทำการผ่าตัดทราบล่วงหน้า หากกำลังใช้ยา Doxazosin และอย่าหยุดใช้ยานี้ก่อนรับการผ่าตัดเองโดยไม่ได้รับคำแนะนำจากแพทย์
ผู้ที่มีภาวะ
ความดันโลหิตต่ำ
ทางเดินอาหารตีบหรือตัน
ท้องผูก
อย่างรุนแรง หรือเป็นโรคตับควรแจ้งให้แพทย์ทราบก่อนใช้ยา
ยา Doxazosin อาจทำให้มีอาการ
เวียนศีรษะ
หรือ
หมดสติ
โดยเฉพาะเมื่อเริ่มรับประทานเป็นครั้งแรกหรือกลับมาใช้อีกครั้ง ดังนั้น ระหว่างใช้ยาควรระมัดระวังในการขับขี่หรือการทำกิจกรรมที่ต้องใช้สติ
ไม่ควรรับประทานยานี้ร่วมกับการดื่มแอลกอฮอล์ เพราะอาจทำให้เกิดผลข้างเคียงตามมา
ควรหลีกเลี่ยงการยืนนาน ๆ การออกกำลังกายที่ทำให้ร้อนเกินไป หรือการอยู่ในสภาพอากาศร้อนระหว่างใช้ยา
ยานี้อาจทำให้รู้สึกเวียนศีรษะเมื่อตื่นนอน ระหว่างใช้ยาควรลุก นั่ง หรือนอนลงอย่างช้า ๆ เพื่อป้องกันอาการเวียนศีรษะ หากเกิดอาการเวียนศีรษะ ควรนั่งหรือนอนลงก่อน หากยังไม่ดีขึ้น ควรไปพบแพทย์
หญิงที่ตั้งครรภ์หรือกำลังวางแผนมีบุตร และหญิงที่ให้นมบุตร ควรปรึกษาแพทย์ก่อนเพื่อความปลอดภัยในการใช้ยา
ปริมาณการใช้ยา Doxazosin
ตัวอย่างปริมาณการใช้ยา Doxazosin เพื่อรักษาอาการต่าง ๆ เช่น
รักษาภาวะความดันโลหิตสูง
ผู้ใหญ่ เริ่มต้นรับประทานยาวันละ 1 มิลลิกรัม ส่วนปริมาณยาสำหรับการรักษาอย่างต่อเนื่องอยู่ที่ 1–16 มิลลิกรัมต่อวัน
โดยปริมาณจะขึ้นอยู่กับดุลยพินิจของแพทย์
รักษาโรคต่อมลูกหมากโต
ผู้ใหญ่ รับประทานยาวันละ 1 มิลลิกรัม ส่วนปริมาณยาสำหรับการรักษาอย่างต่อเนื่องอยู่ที่วันละ 1–8 มิลลิกรัม โดยอาจปรับระดับยาทุก ๆ
1–2 สัปดาห์
ขึ้นอยู่กับการตอบสนองต่อการรักษาและความสามารถในการรับยาของผู้ป่วย และสามารถเพิ่มปริมาณได้สูงสุด 8 มิลลิกรัมต่อวัน
การใช้ยา Doxazosin
แนวทางการใช้ยา Doxazosin อย่างถูกต้องสามารถปฏิบัติได้ตามคำแนะนำต่าง ๆ ดังนี้
ยานี้ควรรับประทานตามปริมาณและระยะเวลาที่แพทย์กำหนดและปฏิบัติตามฉลากกำกับการใช้ยา ห้ามรับประทานมากเกิน น้อยเกิน หรือนานกว่าระยะเวลาที่แนะนำ
การรับประทานยาเกินปริมาณที่กำหนดอาจทำให้เวียนศีรษะอย่างรุนแรงหรือเป็นลมหมดสติได้ ควรรีบไปพบแพทย์เมื่อมีอาการดังกล่าว
หากลืมรับประทานยาให้รับประทานทันที หรือข้ามมื้อนั้นไปเมื่อใกล้เวลารับประทานครั้งต่อไปแล้ว ห้ามเพิ่มปริมาณทดแทน
ควรรับประทานยา Doxazosin โดยกลืนลงไปทั้งเม็ด อย่าบดหรือเคี้ยวยาให้แตก
บางครั้งแพทย์อาจปรับปริมาณการใช้ยาของผู้ป่วยเพื่อให้ได้ผลการรักษาที่ดีที่สุด โดยจะให้เริ่มรับประทานจากปริมาณน้อย แล้วค่อย ๆ เพิ่มปริมาณยาขึ้น
ผู้ป่วยที่หยุดใช้ยา Doxazosin ไป ไม่ว่าจะด้วยสาเหตุใดก็ตาม ต้องปรึกษาแพทย์ทุกครั้งก่อนกลับไปรับประทานยาอีกครั้ง เพราะอาจต้องมีการปรับปริมาณการใช้ยา
ผู้ป่วยที่รับประทานยา Doxazosin เพื่อรักษาภาวะความดันโลหิตสูง ควรใช้ยานี้ต่อไปเรื่อย ๆ แม้อาการจะดีขึ้นแล้ว เนื่องจากยานี้จะเพียงช่วยควบคุมระดับความดันโลหิตไม่ให้ขึ้นสูง แต่ไม่สามารถรักษาให้หายขาดได้
ยานี้ควรเก็บรักษาที่อุณหภูมิห้อง ห่างไกลจากความร้อนและความชื้น
ปฏิกิริยาระหว่างยา Doxazosin กับยาอื่น
ยา Doxazosin อาจก่อให้เกิดปฏิกิริยากับยาบางชนิด และอาจทำให้ประสิทธิภาพของยาลดลงหรือเกิดอันตรายตามมาได้ โดยควรแจ้งแพทย์ให้ทราบหากกำลังใช้ยารักษาดังต่อไปนี้
ยาปฏิชีวนะ
ยาต้านเศร้า
ยาที่ใช้ในการรักษาการติดเชื้อเอชไอวี หรือโรคเอดส์
ยาซิลเดนาฟิล
(Sildenafil) หรือยาที่ใช้รักษา
ภาวะหย่อนสมรรถภาพทางเพศ
อื่น ๆ
นอกจากนี้ ควรแจ้งแพทย์เช่นกัน หากกำลังรับประทานสมุนไพรหรือผลิตภัณฑ์เสริมอาหารใด ๆ อยู่ เพราะส่วนผสมบางอย่างอาจก่อให้เกิดปฏิกิริยากับยา Doxazosin ได้
ผลข้างเคียงจากการใช้ยา Doxazosin
ผลข้างเคียงจากยา Doxazosin ที่พบได้ทั่วไป มีดังนี้
ความดันโลหิตต่ำ วิงเวียนศีรษะ
ปวดศีรษะ
ง่วงซึม
รู้สึก
อ่อนเพลีย
นอกจากนี้ ควรไปพบแพทย์ทันที หากมีอาการรุนแรงใด ๆ หลังจากการใช้ยานี้ เช่น
เวียนศีรษะ คล้ายจะเป็นลม
ปวดท้อง
ต่อเนื่องอย่างรุนแรงหรือท้องอืด
มีอาการ
เจ็บหน้าอก
โดยไม่เคยเป็นมาก่อน หรืออาการแย่ลง
มีปัญหาเกี่ยวกับการหายใจ
องคชาตแข็งตัวจนรู้สึกเจ็บหรือแข็งตัวนานกว่า 4 ชั่วโมง
อย่างไรก็ตาม อาการที่กล่าวข้างต้นยังไม่ใช่ผลข้างเคียงที่พบได้ทั้งหมด อาจเกิดอาการข้างเคียงอื่น ๆ ได้เช่นกัน ควรปรึกษาแพทย์ หากพบว่ามีอาการผิดปกติหลังการใช้ยา
ทั้งนี้ ผู้ที่มีอาการ
แพ้ยา
Doxazosin ได้แก่
ลมพิษ
หายใจลำบาก ริมฝีปาก ลิ้น ลำคอ หรือใบหน้ามีอาการบวม ควรรีบไปพบแพทย์โดยเร่งด่วนเช่นกัน