Simethicone (ไซเมทิโคน)
Simethicone (ไซเมทิโคน) เป็นยาขับลม (Antiflatulent) ที่ช่วยบรรเทาอาการจุกเสียด ท้องอืด แน่นท้อง ปวดท้อง เนื่องจากแก๊สส่วนเกินในระบบทางเดินอาหาร และ
ช่วยบรรเทาอาการโรคลำไส้แปรปรวน (Irritable Bowel Syndrome: IBS) ยานี้สามารถใช้ได้ทั้งทารก เด็ก และผู้ใหญ่
Simethicone ออกฤทธิ์โดยการเข้าไปช่วยลดแรงตึงผิวของฟองแก๊สขนาดเล็กให้แตกตัวและรวมกันเป็นฟองใหญ่เพื่อให้กำจัดออกได้ง่าย นอกจากนี้ ยังใช้เป็นส่วนผสมในยาตัวอื่น
เพื่อช่วยรักษาอาการ
อาหารไม่ย่อย
และท้องเสีย
ใช้ในการขับลมก่อนการตรวจอัลตราซาวด์ หรือรักษาโรคอื่น ๆ ตามแพทย์แนะนำ
เกี่ยวกับยา
กลุ่มยา
ยาแก้ท้องอืด
ประเภทยา
ยาหาซื้อได้เอง ยาตามใบสั่งแพทย์
สรรพคุณ
บรรเทาอาการจุกเสียด
ท้องอืด
แน่นท้อง ปวดท้อง
กลุ่มผู้ป่วย
เด็ก ผู้ใหญ่
การใช้ยาในหญิงตั้งครรภ์
Category C
จากการศึกษาในสัตว์พบว่า ทำให้เกิดความผิดปกติต่อตัวอ่อนในครรภ์สัตว์ แต่ไม่มีการศึกษาในมนุษย์ หรือไม่มีข้อมูลเพียงพอในการศึกษาทดลองในมนุษย์และสัตว์ ควรใช้ยาเมื่อพิจารณาแล้วว่า มีประโยชน์มากกว่าความเสี่ยงที่อาจเกิดขึ้นต่อทารกในครรภ์ ทั้งนี้ ผู้ที่กำลังตั้งครรภ์หรือวางแผนจะมีบุตรควรแจ้งให้แพทย์หรือเภสัชกรทราบก่อนใช้ยานี้
การใช้ยาในผู้ให้นมบุตร
ไม่มีข้อมูลที่พบว่ายานี้สามารถขับออกผ่านทางนมแม่ไปสู่ทารกได้ แต่ผู้ที่กำลังให้นมบุตรควรปรึกษาแพทย์หรือเภสัชกรก่อนใช้ยา
รูปแบบของยา
ยารับประทานชนิดเม็ด แคปซูล เม็ดเคี้ยว และยาน้ำ
คำเตือนของการใช้ยา Simethicone
ข้อควรทราบเพื่อความปลอดภัยก่อนการใช้ยา  Simethicone มีดังนี้
แจ้งให้แพทย์หรือเภสัชกรทราบหากกำลังใช้ยา สมุนไพร และวิตามินเสริมตัวใดอยู่ในช่วงนั้น
หากเคยมีประวัติการแพ้ยา ก่อนการใช้ยาทุกครั้งควรแจ้งแพทย์หรือเภสัชกรให้ทราบ
ยาชนิดเม็ดเคี้ยวและยาน้ำอาจประกอบด้วยน้ำตาลหรือสารให้ความหวานแทนน้ำตาลที่มีส่วนประกอบของแอสปาร์แตม หากมีโรคประจำตัวที่ต้องควบคุมระดับน้ำตาลในเลือด เช่น
โรค
ฟีนิลคีโตนูเรีย
(Phenylketonuria) และ
เบาหวาน
ควรแจ้งให้แพทย์ทราบ
หากต้องเข้ารับการผ่าตัดใด ๆ ขณะใช้ยานี้ ควรแจ้งให้แพทย์ทราบก่อนเสมอ
ปริมาณการใช้ยา Simethicone
ยา Simethicone มีอยู่หลายรูปแบบ โดยส่วนมากจะใช้รับประทานเพื่อบรรเทา
อาการท้องอืด
ท้องเฟ้อ มีลมในกระเพาะอาหารมากจากแก๊สส่วนเกิน
ซึ่งปริมาณการใช้ยาแบ่งตามช่วงวัย คือ
ผู้ใหญ่ รับประทานครั้งละ
100–250 มิลลิกรัม วันละ 3–4 ครั้งเมื่อมีอาการ
หรือตามที่แพทย์สั่ง
เด็ก
อายุ 2 ปีขึ้นไป
ที่มีน้ำหนักตัวตั้งแต่ 10.9 กิโลกรัมขึ้นไป รั
บประทานครั้งละ 40 มิลลิกรัม เมื่อมีอาการ หรือวันละ 4 ครั้ง หลังมื้ออาหารและก่อนนอน โดยไม่ควรรับประทานยาเกิน 480 มิลลิกรัม ภายใน 24 ชั่วโมง
ทารก
และเด็กอายุน้อยกว่า 2 ปี
ที่มีน้ำหนักตัวน้อยกว่า 10.9 กิโลกรัม
รับประทานครั้งละ 20 มิลลิกรัม เมื่อมีอาการ หรือวันละ 4 ครั้ง คือหลังมื้ออาหารและก่อนนอน โดยไม่ควรรับประทานยาเกิน 240 มิลลิกรัม ภายใน 24 ชั่วโมง
การใช้ยา Simethicone
ผู้ป่วยควรอ่านฉลากอย่างละเอียดก่อน
รับประทาน
และใช้ยาตามคำแนะนำของแพทย์อย่างเคร่งครัด เนื่องจากตัวยามีอยู่หลายรูปแบบ ทั้งแบบเม็ด เม็ดเคี้ยว แคปซูล หรือยาน้ำ เพื่อประสิทธิภาพในการออกออกฤทธิ์สูงสุด
ยาแคปซูลควรรับประทานในครั้งเดียว ยาเม็ดสำหรับเคี้ยวไม่ควรกลืนไปทั้งเม็ด ควรเคี้ยวยาให้แตกก่อนกลืน
ยาน้ำสำหรับเด็กควรใช้อุปกรณ์ตวงยาที่ได้มาตรฐาน เช่น ช้อน ไซริงค์ หรือถ้วยตวงยาที่มากับบรรจุภัณฑ์ในการป้อนยาให้เด็ก
ยาน้ำเข้มข้นหรือสูตรสำหรับเด็กทารกสามารถผสมกับน้ำประมาณ 30 มิลลิลิตร
เพื่อให้เด็กกลืนยาได้ง่ายขึ้น
ขณะใช้ยานี้ ควรหลีกเลี่ยงการรับประทาน
อาหาร
ที่ก่อให้เกิดแก๊ส เช่น ถั่ว และธัญพืชต่าง ๆ หัวหอม กระเทียม ผักตระกูลกะหล่ำ น้ำอัดลม และเบียร์ เพราะอาจทำให้เกิดอาการท้องอืดมากขึ้น
ในกรณีที่ลืมรับประทานยาตามเวลาที่กำหนด สามารถรับประทานยาได้ทันที แต่หากใกล้ถึงเวลาให้ข้ามไปรับประทานยาในรอบถัดไป ไม่ควรเพิ่มปริมาณยาเป็น 2 เท่า และเมื่อมีอาการผิดปกติหรือรุนแรงขึ้น ควรไปพบแพทย์
การเก็บยาควรเก็บไว้ในอุณหภูมิห้อง ห่างจากความร้อน ความชื้น แสงแดด และเก็บไว้ให้พ้นจากมือเด็ก รวมไปถึงไม่ควรรับประทานยาที่หมดอายุ เพราะอาจเป็นอันตรายต่อผู้ใช้
ปฏิกิริยาระหว่างยา Simethicone กับยาอื่น
ยา Simethicone อาจทำปฏิกิริยากับยาอื่น เช่น
เ
ลโวไทรอกซิน
(Levothyroxine) ที่ใช้รักษาโรคไทรอยด์โดยอาจ
ทำให้ยาเลโวไทรอกซินถูกดูดซึมได้ลดลง
และลดประสิทธิภาพในการรักษาโรคไทรอยด์
จึงควรปรึกษาแพทย์หรือเภสัชกรก่อน
ควรปรึกษาแพทย์ก่อนการใช้ยานี้ร่วมกับยารักษาโรคกระเพาะอาหารหรือ
ยาลดกรด
เพราะยาเหล่านี้มักมียา Simethicone เป็นส่วนประกอบ การรับประทานพร้อมกันอาจทำให้ร่างกาย
ได้รับยาในปริมาณมากเกินไป
ผลข้างเคียงจากการใช้ยา Simethicone
เมื่อใช้อย่างถูกวิธีและตามปริมาณที่กำหนด ยา Simethicone มักไม่ก่อให้เกิดผลข้างเคียงแต่ในบางรายอาจเกิด
อาการแพ้ยา
ทำให้เกิดผื่น อาการบวมตามใบหน้า ลิ้น หรือคอ เวียนศีรษะอย่างรุนแรง มีปัญหาในการหายใจ หรือความผิดปกติอื่น ๆ ซึ่งผู้ป่วยควรไปรีบพบแพทย์