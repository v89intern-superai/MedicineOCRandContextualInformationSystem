Bisacodyl (บิซาโคดิล)
Bisacodyl
(บิซาโคดิล)
เป็นยาระบายที่ออกฤทธิ์กระตุ้นการทำงานของกล้ามเนื้อผนังลำไส้เล็กและลำไส้ใหญ่ ทำให้อุจจาระเคลื่อนที่และเกิดการขับถ่ายในที่สุด ใช้เพื่อรักษาอาการ
ท้องผูก
โดยแพทย์อาจนำมาใช้ระบายท้องผู้ป่วยก่อนเข้ารับการรักษา เช่น การผ่าตัด การส่องกล้อง การเอกซเรย์ หรือการรักษาอื่น ๆ ที่เกี่ยวกับลำไส้ เป็นต้น
เกี่ยวกับยา Bisacodyl
กลุ่มยา
ยาระบาย
ประเภทยา
ยาตามใบสั่งแพทย์ ยาหาซื้อได้เอง
สรรพคุณ
รักษาอาการท้องผูก
กลุ่มผู้ป่วย
เด็กและผู้ใหญ่
รูปแบบของยา
ยารับประทาน ยาเหน็บทวารหนัก
คำเตือนในการใช้ยา Bisacodyl
ผู้ที่มีประวัติแพ้ยาและอาการแพ้อื่น ๆ ควรแจ้งให้แพทย์ทราบก่อนการใช้ยา
ผู้ที่มีอาการปวดท้อง คลื่นไส้ หรืออาเจียน ไม่ควรใช้ยาชนิดนี้
ผู้ป่วยสูงอายุ
ควรปรึกษาแพทย์หรือเภสัชกรทุกครั้งก่อนใช้ยา Bisacodyl แบบเหน็บทวารหนัก
หากไม่ได้รับคำแนะนำจากแพทย์ ห้ามใช้ยานี้กับเด็กอายุต่ำกว่า 2 ปี เด็ดขาด
ส่วนผู้ที่มีปัญหาสุขภาพหรืออยู่ในภาวะต่อไปนี้ ควรปรึกษาแพทย์ก่อนใช้ยาทุกครั้ง
หญิงมีครรภ์หรือกำลังอยู่ในช่วงให้นมบุตร
พฤติกรรมการขับถ่ายเปลี่ยนแปลงอย่างฉับพลันในช่วง 2 สัปดาห์ที่ผ่านมาหรือนานกว่านั้น
ผู้ป่วยโรคลำไส้อักเสบ และโรคอื่น ๆ เกี่ยวกับลำไส้
ผู้ป่วยโรค
ริดสีดวงทวาร
หรือมีแผลที่ขอบทวาร
ผู้ป่วยโรคการกินผิดปกติ เช่น โรคอะนอเร็กเซียหรือโรคคลั่งผอม (
Anorexia) และ
โรคบูลิเมีย (Bulimia) เป็นต้น
ผู้ป่วยที่ไม่สามารถกลืนยาทั้งเม็ดได้ เพราะหากต้องเคี้ยวยาให้ละเอียดก่อนกลืน ผิวเคลือบยาที่แตกอาจส่งผลต่อการออกฤทธิ์ของยาได้
ผู้ที่มีประวัติเป็นโรคเกี่ยวกับอวัยวะภายในช่องท้อง เช่น ลำไส้ฉีกขาดหรือทะลุ
ปริมาณการใช้ยา Bisacodyl
รักษาอาการ
ท้องผูก
ชนิดรับประทาน
เด็กอายุ 4-10 ปี รับประทานยา 5 มิลลิกรัม ก่อนนอน
ผู้ใหญ่ รับประทานยา 5-10 มิลลิกรัม สูงสุดไม่เกิน 20 มิลลิกรัม ก่อนนอน
ชนิดยาเหน็บทวาร
เด็กอายุต่ำกว่า 10 ปี ใช้ยาเหน็บทวาร 5 มิลลิกรัม ในตอนเช้า
ผู้ใหญ่ ใช้ยาเหน็บทวาร 10 มิลลิกรัม ในตอนเช้า
เตรียมตัวก่อนเข้ารับการตรวจลำไส้
เด็กอายุ 4-10 ปี รับประทานยา 5 มิลลิกรัม ในคืนก่อนเข้ารับการตรวจ จากนั้น ใช้ยาเหน็บทวาร 5 มิลลิกรัม ในเช้าวันรุ่งขึ้น
ผู้ใหญ่ รับประทานยา 10-20 มิลลิกรัม ในคืนก่อนเข้ารับการตรวจ จากนั้น ใช้ยาเหน็บทวาร 10 มิลลิกรัม ในเช้าวันรุ่งขึ้น หรือรับประทานยา 10 มิลลิกรัม ติดต่อกัน 2 คืน ก่อนเข้ารับการตรวจ
การใช้ยา Bisacodyl
ก่อนใช้ยา ควรอ่านฉลากยาทุกครั้ง ใช้ยาตามวิธีการและปริมาณที่ระบุไว้บนฉลาก หรือตามที่แพทย์สั่งอย่างเคร่งครัด ไม่ควรปรับปริมาณยาด้วยตนเอง หรือใช้ยานานเกินกว่าระยะเวลาที่แพทย์แนะนำ เนื่องจากยาอาจทำให้ลำไส้ทำงานผิดปกติ หรืออาจทำให้ลำไส้เคยชินต่อยา จนร่างกายไม่สามารถขับถ่ายเองได้
ไม่ควรรับประทานยาลดกรดหรือผลิตภัณฑ์จากนมหลังใช้ยาเป็นเวลา 1 ชั่วโมง เนื่องจากส่วนประกอบของยาลดกรดหรือนมอาจทำลายสารเคลือบยา อาจทำให้ท้องเสียและปวดท้อง
หลีกเลี่ยงการรับประทานยาชนิดอื่นก่อนหรือหลังใช้ยานี้เป็นเวลา 2 ชั่วโมง และ
ห้ามหัก
บด หรือเคี้ยวยา โดยยา Bisacodyl ชนิดรับประทานจะออกฤทธิ์ภายใน 6-12 ชั่วโมง
วิธีการใช้ยาเหน็บทางทวารหนัก ให้นอนตะแคงซ้าย งอเข่าขวาขึ้นมาที่หน้าอก แล้วใช้ยาเหน็บสอดเข้าช่องทวารลึกประมาณ 1 นิ้ว ทิ้งไว้ประมาณ 2-3 นาที ยาเหน็บจะละลาย
ผู้ป่วยบางรายอาจรู้สึกมวนท้องเล็กน้อย หรือบางรายอาจไม่รู้สึกเลย
โดยยาจะออกฤทธิ์ภายใน 15-60 นาที และ
ไม่ควรใช้ยาเหน็บทวารมากกว่า 1 ครั้งต่อวัน
กรณีที่ไม่มีการขับถ่ายอุจจาระภายใน 12 ชั่วโมง หรือมีเลือดออกทางทวารหนักหลังใช้ยา ควรรีบไปพบแพทย์ทันที เพราะอาการเหล่านี้อาจเป็นสัญญาณจากปัญหาสุขภาพได้
เก็บยาไว้ที่อุณหภูมิห้อง ให้ห่างจากความร้อน ความชื้น และแสงแดด เพื่อป้องกันยาเสื่อมสภาพ
ผลข้างเคียงจากการใช้ยา Bisacodyl
ผลข้างเคียงจากการใช้ยา Bisacodyl ที่พบได้ทั่วไป ได้แก่ ปวดท้อง
ท้องอืด
มวนท้อง เวียนศีรษะ รู้สึกแสบที่ช่องทวารหนัก เป็นต้น
อย่างไรก็ตาม ผู้ป่วยควรหยุดใช้ยาและรีบไปพบแพทย์ทันที หากเกิดอาการแพ้ยา Bisacodyl เช่น มีผื่น
ลมพิษ
หายใจลำบาก มีอาการบวมที่หน้า ปาก ลิ้น และคอ หรือเกิดผลข้างเคียงที่ค่อนข้างรุนแรงหลังใช้ยา เช่น
อาเจียน คลื่นไส้
ท้องเสีย
น้ำหนักลดลงผิดปกติ
กล้ามเนื้ออ่อนแรง
เลือดออกทางทวารหนัก
ดูเพิ่มเติมเกี่ยวกับ :