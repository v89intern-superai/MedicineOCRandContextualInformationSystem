Acetylcysteine (อะเซทิลซิสเทอีน)
Acetylcysteine (อะเซทิลซิสเทอีน) คือยาละลายเสมหะ ช่วยสลายมูกเหนียวข้นให้ระบบทางเดินหายใจขับมูกเสมหะเหล่านั้นออกมาได้จากโรคที่เกี่ยวข้องกับอวัยวะในระบบทางเดินหายใจ
เช่น หลอดลมอักเสบ ถุงลมโป่งพอง ปอดบวม ปอดอักเสบ ซึ่งจะช่วยให้ผู้ป่วยหายใจได้สะดวกขึ้น
นอกจากนี้ Acetylcysteine ยังนำมาใช้รักษาอาการจากการรับประทานยา
พาราเซตามอล
เกินขนาด และภาวะตับอักเสบจากสารพิษบางอย่าง เช่น
เห็ดพิษ
เพื่อป้องกันการเกิดความเสียหายที่ตับ Acetylcysteine มีหลายรูปแบบ ควรใช้ตามคำแนะนำของแพทย์หรือเภสัชกร เพื่อคลามปลอดภัยและประสิทธิภาพสูงสุดในการรักษา
เกี่ยวกับ Acetylcysteine
กลุ่มยา
ยาละลายเสมหะ
และยาต้านพิษ (Antidotes)
ประเภทยา
ยาที่หาซื้อได้เอง ยาตามใบสั่งแพทย์
สรรพคุณ
ละลาย
เสมหะ
ช่วยให้สลายมูกเหนียวข้นให้เบาบางลง และ
บรรเทาหรือป้องกันความเสียหายของตับจากยาพาราเซตามอลและสารพิษ
กลุ่มผู้ป่วย
เด็ก ผู้ใหญ่
การใช้ยาในหญิงตั้งครรภ์
Category B
จากการศึกษาในสัตว์ ไม่พบความเสี่ยงในการทำให้เกิดความผิดปกติของตัวอ่อนในครรภ์สัตว์ แต่ไม่มีการศึกษาในมนุษย์หรืออาจพบผลไม่พึงประสงค์ในสัตว์ และยังไม่พบความเสี่ยงในมนุษย์เมื่อใช้ในช่วงสามเดือนแรกของการตั้งครรภ์ รวมทั้งไม่มีหลักฐานทางการศึกษาที่แสดงให้เห็นว่า มีความเสี่ยงเมื่อใช้ในช่วงหลังเดือนที่สามเป็นต้นไป ควรปรึกษาแพทย์ก่อนใช้ยา เพื่อพิจารณาถึงประโยชน์และผลข้างเคียงที่อาจเกิดขึ้นจากการใช้ยา
การใช้ยาในผู้ให้นมบุตร
ยังไม่มีผลการศึกษาที่ระบุชัดเจนว่าตัวยาสามารถดูดซึมผ่านน้ำนมแม่ และก่อให้เกิดเกิดผลกระทบต่อเด็กทารกหรือไม่ ผู้ที่กำลังให้นมบุตรควรแจ้งให้แพทย์ทราบก่อนใช้ยา แพทย์อาจแนะนำให้เว้นระยะเวลาก่อนการให้นมบุตรเป็นเวลาประมาณ 30 ชั่วโมงหลังรับประทานยา
รูปแบบของยา
ยารับประทานชนิดเม็ดฟู่ ชนิดผงละลายน้ำ ชนิดน้ำ ยาฉีดเข้าหลอดเลือดดำ ยาสูดพ่น
คำเตือนในการใช้ยา Acetylcysteine
หากเคยมีอาการแพ้ยาชนิดนี้ หรือแพ้สารประกอบใด ๆ ที่เป็นส่วนผสมในยาชนิดนี้ ห้ามใช้ยา Acetylcysteine เด็ดขาด และควรแจ้งให้แพทย์ทราบ
หากผู้ป่วยเคยมีอาการแพ้ยา แพ้อาหาร หรือแพ้สารชนิดใดอยู่ ควรแจ้งให้แพทย์ทราบก่อนใช้ยา เพราะส่วนประกอบของยาอาจมีสารก่อภูมิแพ้ที่ทำให้ผู้ป่วยบางรายเกิดอาการแพ้ได้
ผู้มีโรคประจำตัว เช่น หอบหืด
มีแผล
หรือเลือดออกในกระเพาะอาหารและลำไส้ โรคไต
หัวใจวาย
และความดันโลหิตสูง
ปริมาณการใช้ยา Acetylcysteine
ตัวอย่างปริมาณการใช้ยา Acetylcysteine เพื่อรักษาอาการต่าง ๆ เช่น
1. ละลายเสมหะ
การใช้ยา Acetylcysteine ในการละลาย
เสมหะ
ที่เหนียวข้นและสะสมปริมาณมาก ซึ่งเกิดจากโรคที่เกี่ยวกับระบบทางเดินหายใจ แบ่งออกเป็นยารับประทาน และยาสูดพ่น
ยารับประทาน
ผู้ใหญ่ และเด็กอายุ 6 ปีขึ้นไป
รับประทานยา
Acetylcysteine ชนิดเม็ดฟู่ ขนาดเม็ดละ 600 มิลลิกรัม วันละ 1 ครั้ง หรือรับประทานยาชนิดผงละลายน้ำ ครั้งละ 200 มิลลิกรัม วันละ 2–3 ครั้ง
เด็กอายุ 2–6 ปี รับประทานยาชนิดผงละลายน้ำ ครั้งละ 100 มิลลิกรัม วันละ 2–4 ครั้ง
ยาสูดพ่น
ผู้ใหญ่ ใช้ยา Acetylcysteine ความเข้มข้น 10% สูดพ่นครั้งละ 6–10 มิลลิลิตร วันละ 3–4 ครั้ง หรือยาที่มีความเข้มข้น 20% สูดพ่นครั้งละ 3–5 มิลลิลิตร วันละ 3–4 ครั้ง โดยใช้
เครื่องพ่นละอองยา
(Nebulizer)
2. ภาวะพิษจากการรับประทานยาพาราเซตามอลเกินขนาด
การรักษาภาวะพิษจากการรับประทานยาพาราเซตามอล
เกินขนาด
ในผู้ใหญ่และเด็ก จะให้ยา Acetylcysteine ชนิดรับประทานหรือยาฉีดเข้าหลอดเลือดดำตามดุลพินิจของแพทย์
ยารับประทาน
เด็กและผู้ใหญ่ ควรให้ยา Acetylcysteine ทันทีหรือภายใน 24 ชั่วโมงหลังพบว่ารับประทานยาพาราเซตามอลเกินขนาด
โดยให้ยาน้ำความเข้มข้น 5% หรือยาเม็ดฟู่
เริ่มจากรับประทานยาที่ละลายกับน้ำขนาด 140 มิลลิกรัมต่อน้ำหนักตัว 1 กิโลกรัม 1 ครั้ง หลังจากผ่านไป 4 ชั่วโมง ให้รับประทานยาครั้งละ 70 มิลลิกรัมต่อน้ำหนักตัว 1 กิโลกรัมทุก ๆ 4 ชั่วโมง จำนวน 17 ครั้ง หรือจนกว่าจะตรวจไม่พบระดับพิษในร่างกายจากการใช้ยาพาราเซตามอลเกินขนาด
ยาฉีดเข้าหลอดเลือดดำ
ผู้ใหญ่ และเด็กที่มีน้ำหนักตัวมากกว่า 41 กิโลกรัม ฉีดยาแบ่งเป็น 3 ครั้ง ภายใน 21 ชั่วโมง ดังนี้
ฉีดยาปริมาณ 150 มิลลิกรัมต่อน้ำหนักตัว 1 กิโลกรัม ต่อสารน้ำ 200 มิลลิตร ในเวลา 1 ชั่วโมง
ตามด้วยยา 50 มิลลิกรัมต่อน้ำหนักตัว 1 กิโลกรัม ต่อสารน้ำ 500 มิลลิตร ในเวลา 4 ชั่วโมง
ตามด้วยยา 100 มิลลิกรัมต่อน้ำหนักตัว 1 กิโลกรัม ต่อสารน้ำ 1,000 มิลลิตร ในเวลา 16 ชั่วโมง
เด็กที่มีน้ำหนักตัว 21–40 กิโลกรัม ฉีดยาแบ่งเป็น 3 ครั้ง ภายใน 21 ชั่วโมง ดังนี้
ฉีดยาปริมาณ 150 มิลลิกรัมต่อน้ำหนักตัว 1 กิโลกรัม ต่อสารน้ำ 100 มิลลิตร ในเวลา 1 ชั่วโมง
ตามด้วยยา 50 มิลลิกรัมต่อน้ำหนักตัว 1 กิโลกรัม ต่อสารน้ำ 250 มิลลิตร ในเวลา 4 ชั่วโมง
ตามด้วยยา 100 มิลลิกรัมต่อน้ำหนักตัว 1 กิโลกรัม ต่อสารน้ำ 500 มิลลิตร ในเวลา 16 ชั่วโมง
เด็กที่มีน้ำหนักตัว 5–20 กิโลกรัม ฉีดยาแบ่งเป็น 3 ครั้ง ภายใน 21 ชั่วโมง ดังนี้
ฉีดยาปริมาณ 150 มิลลิกรัมต่อน้ำหนักตัว 1 กิโลกรัม ต่อสารน้ำ 3 มิลลิตรต่อน้ำหนักตัว 1 กิโลกรัม ในเวลา 1 ชั่วโมง
ตามด้วยยา 50 มิลลิกรัมต่อน้ำหนักตัว 1 กิโลกรัม ต่อสารน้ำ 7 มิลลิตรต่อน้ำหนักตัว 1 กิโลกรัม ในเวลา 4 ชั่วโมง
ตามด้วยยา 100 มิลลิกรัมต่อน้ำหนักตัว 1 กิโลกรัม ต่อสารน้ำ 14 มิลลิตรต่อน้ำหนักตัว 1 กิโลกรัม ในเวลา 16 ชั่วโมง
การใช้ยา Acetylcysteine
การรับประทานยา Acetylcysteine
ละลายเสมหะ
ชนิดเม็ดฟู่ ให้ละลายเม็ดฟู่ในน้ำประมาณ ½ –1 แก้ว และควรรับประทานพร้อมอาหาร ส่วนยาชนิดผง ให้ฉีกซองยาแล้วละลายผงยาในน้ำประมาณ 1 แก้ว อาจใช้ช้อนคนให้ยาละลายดี ยาที่ผสมน้ำแล้วควรดื่มให้หมดภายใน 2 ชั่วโมง หากผสมยากับน้ำอัดลมไม่ผสมน้ำตาล ควรดื่มให้หมดภายใน 1 ชั่วโมง
หากอาเจียนภายใน 1 ชั่วโมงหลังรับประทานยา Acetylcysteine เพื่อบรรเทาป้องกันภาวะพิษจากการรับประทานยาพาราเซตามอลเกินขนาด แพทย์อาจให้รับประทานยาซ้ำ
หากผู้ป่วย
ลืมรับประทานยา
ในรอบเวลาหนึ่ง ให้รับประทานยาทันทีที่นึกขึ้นได้ แต่หากใกล้ถึงช่วงเวลาในการรับประทานยารอบถัดไป ให้ข้ามยารอบนี้แล้วรับประทานยาของรอบใหม่แทน โดยใช้ยาตามปริมาณปกติ ไม่เพิ่มปริมาณยา และไม่รับประทานยาเกินประมาณที่กำหนดในแต่ละครั้ง
ส่วนการเก็บรักษายาจะขึ้นอยู่กับชนิดของยา โดยทั่วไปควรเก็บไว้ที่อุณหภูมิ 20–30 องศาเซลเซียส ไม่เก็บในที่ที่มีความร้อนและความชื้นสูง
นอกจากนี้ ในระหว่างที่ใช้ยา Acetylcysteine แพทย์อาจต้องตรวจอาการและผลข้างเคียงต่าง ๆ ทางห้องปฏิบัติการ เช่น การตรวจเลือด ผู้ป่วยควรให้ความร่วมมือกับแพทย์อยู่เสมอ หรือมาพบแพทย์ตามนัดหมาย
ปฏิกิริยาระหว่างยา Acetylcysteine กับยาอื่น
การใช้ยา Acetylcysteine ร่วมกับยาบางชนิดอาจส่งผลต่อประสิทธิภาพของยาและเกิดปฏิกิริยาที่ไม่พึงประสงค์ได้ เช่น
ยาระงับอาการไอ (Cough Suppressants/Antitussives) เป็นยาที่ช่วย
ลดอาการไอ
ซึ่งอาจทำให้ร่างกายไม่สามารถขับเสมหะออกมาได้ และมีเสมหะสะสมในระบบทางเดินหายใจมากขึ้น
ผงถ่านกัมมันต์
(Activated Charcoal) อาจทำให้ประสิทธิภาพการป้องกันสารพิษของ Acetylcysteine ลดลง
ยารักษาความดันโลหิตสูง
ยาต้านการแข็งตัวของเลือด
ยาต้านเกล็ดเลือด
ยาอื่น ๆ เช่น
คลอโรควิน
(chloroquine)
ไนโตรกลีเซอริน
(Nitroglycerin)
คาร์บามาซีปีน
(Carbamazepine)
ผลข้างเคียงจากการใช้ยา Acetylcysteine
การใช้ยา Acetylcysteine อาจก่อให้เกิด
ผลข้างเคียง
ที่ไม่รุนแรงมาก และอาการอาจดีขึ้นหลังจากร่างกายปรับสภาพกับยาที่ได้รับ เช่น
คลื่นไส้
อาเจียน
ปวดท้อง ท้องเสีย
ปากแห้ง
มีไข้
มีผื่นขึ้น
น้ำมูกไหล
ง่วงซึม
หากอาการดังกล่าวไม่ทุเลาลง ยังคงป่วยอย่างต่อเนื่องเรื้อรัง หรือมีอาการที่รุนแรงขึ้น ผู้ป่วยควรไปพบแพทย์เพื่อตรวจรักษาอาการต่อไป
แต่กรณีที่เกิดผลข้างเคียงรุนแรง เช่น อาเจียนไม่หยุด ไอหรือ
อาเจียนปนเลือด
ปัสสาวะสีเข้ม เบื่ออาหาร
อุจจาระเป็นสีเทา
ตัวเหลือง ควรไปพบแพทย์
เช่นเดียวกับผู้ที่สังเกตว่ามี
อาการแพ้ยา
เช่น มีผื่นลมพิษขึ้นที่ผิวหนัง หน้า ลิ้น และลำคอบวม หายใจติดขัด แน่นหน้าอก ควรรีบไปพบแพทย์ทันที