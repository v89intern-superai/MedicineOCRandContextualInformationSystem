Pyrazinamide (ไพราซินาไมด์)
Pyrazinamide (ไพราซินาไมด์)
เป็นยาต้านวัณโรค ออกฤทธิ์ยับยั้งการเจริญเติบโตของเชื้อแบคทีเรีย นำมาใช้รักษาวัณโรค แต่ไม่สามารถใช้รักษาการติดเชื้อไวรัสได้ นอกจากนี้ อาจใช้รักษาโรคอื่น ๆ ตามดุลยพินิจของแพทย์
ยา Pyrazinamide มีข้อห้ามใช้และอาจเกิดผลข้างเคียงได้ ดังนั้น การใช้ยาควรอยู่ภายใต้คำแนะนำของแพทย์และเภสัชกรเสมอ
เกี่ยวกับยา Pyrazinamide
กลุ่มยา
ยาต้านวัณโรค
ประเภทยา
ยาตามใบสั่งแพทย์
สรรพคุณ
รักษาวัณโรค
กลุ่มผู้ป่วย
เด็ก
ผู้ใหญ่
รูปแบบของยา
ยารับประทาน
คำเตือนในการใช้ยา Pyrazinamide
แจ้งให้แพทย์ทราบก่อนใช้ยา หากมีประวัติ
แพ้ยา
หรือส่วนประกอบของยาชนิดนี้ และแพ้ยาชนิดอื่น อาหาร หรือสารใด ๆ
แจ้งให้แพทย์ทราบเกี่ยวกับยาทุกชนิดที่กำลังใช้อยู่ ทั้งยาที่แพทย์สั่ง ยาที่ซื้อใช้ด้วยตนเอง วิตามิน และสมุนไพร เพราะมียาหลายชนิดที่อาจมีปฏิกิริยากับยานี้
แจ้งให้แพทย์ทราบก่อนใช้ยา Pyrazinamide หากมีประวัติเป็นโรคเก๊าท์ โรคตับ โรคไต โรคเบาหวาน มีระดับกรดยูริกในเลือดสูง โรคพอร์ฟีเรียชนิดฉับพลัน หรือเป็นผู้ที่ดื่มแอลกอฮอล์
แจ้งให้แพทย์ผู้รักษาทราบก่อนเข้ารับการผ่าตัดว่ากำลังใช้ยาชนิดนี้หรือยาชนิดใด ๆ ก็ตาม
ผู้ป่วย
โรคเบาหวาน
อาจจำเป็นต้องเฝ้าระวังและวัดระดับน้ำตาลในเลือดอยู่เสมอ
ผู้ป่วยต้องเข้ารับการตรวจเลือดตามที่แพทย์สั่งในระหว่างที่ใช้ยานี้
แจ้งให้แพทย์หรือผู้ตรวจทราบก่อนเข้ารับการตรวจใด ๆ เพราะยา Pyrazinamide อาจส่งผลกระทบต่อการตรวจทางห้องปฏิบัติการบางชนิด
ระหว่างที่ใช้ยานี้ หากต้องการดื่มแอลกอฮอล์ ให้ปรึกษาแพทย์ถึงความเสี่ยงที่อาจเกิดขึ้น เพราะอาจเพิ่มความเสี่ยงให้เกิดโรคตับได้
ผู้ที่ตั้งครรภ์ วางแผนมีบุตร หรือกำลังให้นมบุตร ควรปรึกษาแพทย์ถึงข้อดีและข้อเสียของยาก่อนใช้เสมอ
ปริมาณการใช้ยา Pyrazinamide
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยมีตัวอย่างการใช้ยา ดังนี้
วัณโรค
ผู้ใหญ่
สำหรับการรักษาปกติเป็นระยะเวลา 2 เดือน
น้ำหนักตัวน้อยกว่า 50 กิโลกรัม รับประทานยาปริมาณ 1.5 กรัม/วัน
น้ำหนักตัว 50 กิโลกรัมขึ้นไป รับประทานยา 2 กรัม/วัน
สำหรับการรักษาแบบเว้นระยะเป็นระยะเวลา 2 เดือน
น้ำหนักตัวน้อยกว่า 50 กิโลกรัม รับประทานยาปริมาณ 2 กรัม 3 ครั้ง/สัปดาห์
น้ำหนักตัวมากกว่าหรือเท่ากับ 50 กิโลกรัม รับประทานยาปริมาณ 2.5 กรัม 3 ครั้ง/สัปดาห์
เด็ก
สำหรับการรักษาปกติเป็นระยะเวลา 2 เดือน
รับประทานยาปริมาณ 35 มิลลิกรัม/น้ำหนักตัว 1 กิโลกรัม/วัน
สำหรับการรักษาแบบเว้นระยะเป็นระยะเวลา 2 เดือน
รับประทานยาปริมาณ 50 มิลลิกรัม/น้ำหนักตัว 1 กิโลกรัม 3 ครั้ง/สัปดาห์
การใช้ยา Pyrazinamide
ใช้ยาตามฉลากและตามคำสั่งแพทย์อย่างเคร่งครัด หากมีข้อสงสัยควรสอบถามแพทย์หรือเภสัชกรก่อนใช้ยาเสมอ
สามารถรับประทานยา Pyrazinamide พร้อมอาหารหรือไม่ก็ได้ และไม่ลืมรับประทานยาเพื่อประสิทธิภาพสูงสุดในการรักษา
ใช้ยา Pyrazinamide ตามที่แพทย์สั่งจนครบกำหนด แม้ว่าอาการจะดีขึ้นแล้วก็ตาม
หากลืมรับประทานยา ให้รับประทานทันทีที่นึกขึ้นได้ หากใกล้กับเวลาที่ต้องใช้ยาในรอบต่อไป ให้ข้ามไปใช้ยารอบถัดไป และห้ามเพิ่มปริมาณยาเป็น 2 เท่า
หากสงสัยว่าตนใช้ยาเกินกว่าปริมาณที่กำหนด ควรแจ้งให้แพทย์ทราบทันที
แจ้งให้แพทย์ทราบหากอาการไม่ดีขึ้นหรือแย่ลง
ห้ามให้ผู้อื่นใช้ยานี้ และห้ามใช้ยาของผู้อื่น
ปรึกษาแพทย์หรือเภสัชกรถึงวิธีการเก็บยาที่ถูกต้อง และวิธีการกำจัดยาที่ไม่ได้ใช้แล้วอย่างเหมาะสม
เก็บยาไว้ที่อุณหภูมิห้อง ให้ห่างจากความชื้น แสงแดด และความร้อน โดยเก็บให้พ้นจากสายตาเด็กและสัตว์เลี้ยง
ผลข้างเคียงจากการใช้ยา Pyrazinamide
การใช้ยา Pyrazinamide อาจทำให้เกิดผลข้างเคียง เช่น เจ็บกล้ามเนื้อหรือข้อ คลื่นไส้ อาเจียน เบื่ออาหาร เป็นต้น หากอาการดังกล่าวไม่หายไปหรือรบกวนการใช้ชีวิตประจำวัน ผู้ป่วยควรไปพบแพทย์
หากพบผลข้างเคียงที่รุนแรงจากการใช้ยา Pyrazinamide ดังต่อไปนี้ ควรหยุดใช้ยาและไปพบแพทย์ทันที
อาการแพ้ยา เช่น
ลมพิษ
หายใจลำบาก หน้าบวม ริมฝีปากบวม ลิ้นบวม คอบวม มีผื่นคัน ผิวหนังบวมแดง มีเม็ดพุพอง ผิวลอกพร้อมกับมีไข้หรือไม่มีไข้ แน่นหน้าอกหรือลำคอ หายใจเสียงดัง มีปัญหาในการหายใจหรือการพูด เสียงแหบ เป็นต้น
มีไข้
ปวดข้อหรือข้อบวม
ตับผิดปกติ ทำให้มีอาการ เช่น ไม่อยากอาหาร อาเจียน อ่อนเพลีย ตัวเหลืองตาเหลือง ท้องไส้ปั่นป่วน ปวดท้อง ปัสสาวะมีสีเข้ม อุจจาระมีสีซีด เป็นต้น
ไตผิดปกติ อาจมีอาการ เช่น มีการเปลี่ยนแปลงของปริมาณปัสสาวะ เลือดออกหรือเกิดรอยช้ำได้ง่าย และหัวใจเต้นเร็ว เป็นต้น
ดูเพิ่มเติมเกี่ยวกับ :