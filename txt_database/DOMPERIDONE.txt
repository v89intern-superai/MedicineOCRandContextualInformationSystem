ดอมเพอริโดน (Domperidone)
Domperidone (ดอมเพอริโดน)
เป็นยาที่แพทย์ใช้รักษาผู้ป่วยที่มีอาการคลื่นไส้ อาเจียน หรือปวดท้อง หรืออาจนำไปใช้เพื่อรักษาผู้ป่วยอาการแน่นท้อง ท้องอืด เรอ คลื่นไส้ แสบร้อนกลางอก หรือปวดท้องจากการที่ระบบย่อยอาหารทำงานช้าผิดปกติ โดยยานี้จะทำงานโดยการไปช่วยเพิ่มการหดตัวของกระเพาะอาหารและลำไส้ เพื่อให้อาหารเคลื่อนผ่านระบบย่อยอาหารได้เร็วขึ้น
นอกจากนี้ ยานี้ยังอาจถูกใช้เพื่อรักษาผู้ป่วยที่มีอาการหรือภาวะผิดปกติอื่น ๆ ได้เช่นกัน ขึ้นอยู่กับดุลยพินิจของแพทย์ผู้รักษา
เกี่ยวกับยา Domperidone
กลุ่มยา
ยาแก้คลื่นไส้อาเจียน
ประเภทยา
ยาตามใบสั่งแพทย์ ยาหาซื้อได้เองจากร้านขายยา
สรรพคุณ
บรรเทาอาการคลื่นไส้ อาเจียน และอาการจากภาวะอาหารไม่ย่อย
กลุ่มผู้ป่วย
เด็กตั้งแต่อายุ 12 ปีขึ้นไปและผู้ใหญ่
การใช้ยาในหญิงตั้งครรภ์และผู้ให้นมบุตร
Category C
จากการศึกษาในสัตว์พบว่า ทำให้เกิดความผิดปกติต่อตัวอ่อนในครรภ์สัตว์ แต่ไม่มีการศึกษาในมนุษย์ หรือไม่มีข้อมูลเพียงพอในการศึกษาทดลองในมนุษย์และสัตว์ ควรใช้ยาเมื่อพิจารณาแล้วว่า มีประโยชน์มากกว่าความเสี่ยงที่อาจเกิดขึ้นต่อทารกในครรภ์
ดังนั้นผู้ที่กำลังตั้งครรภ์หรืออยู่ในช่วงให้นมบุตรควรแจ้งให้แพทย์ทราบก่อนใช้ยา Domperidone
รูปแบบของยา
ยาเม็ด ยาน้ำ
คำเตือนในการใช้ยา Domperidone
เพื่อความปลอดภัยในการใช้ยา Domperidone ผู้ที่ใช้ยาควรปฏิบัติตามคำแนะนำดังต่อไปนี้
ผู้ที่มีประวัติแพ้ยา Domperidone หรือส่วนประกอบใด ๆ ในยานี้ ควรหลีกเลี่ยงการใช้ยา
ผู้ที่กำลังป่วยเป็นโรคหรือภาวะผิดปกติในกลุ่มต่อไปนี้ ควรแจ้งให้แพทย์ทราบก่อนใช้ยา ได้แก่ ภาวะเลือดออกในทางเดินอาหาร กระเพาะอาหารหรือลำไส้เป็นรู ทางเดินอาหารมีการอุดกั้น เนื้องอกบริเวณต่อมใต้สมองชนิดโปรแลกติโน
โรคหัวใจ
โรคตับ โรคไต มะเร็งเต้านม ระดับโพแทสเซียมในเลือดสูงหรือต่ำผิดปกติ หรือระดับแมกนีเซียมในเลือดต่ำ
ผู้ที่อยู่ในกลุ่มเสี่ยงต่อการเกิดภาวะหัวใจหยุดเต้นฉับพลันควรแจ้งให้แพทย์ทราบก่อนใช้ยานี้ โดยตัวอย่างผู้ที่อยู่ในกลุ่มเสี่ยงนี้ก็เช่น มีภาวะ
ความดันโลหิตสูง
มีระดับคอเลสเตอรอลสูง มีภาวะ
เบาหวาน
สูบบุหรี่เป็นประจำ หรือดื่มเครื่องดื่มที่มีแอลกอฮอล์ติดต่อกันนาน ๆ
ผู้ที่คนในครอบครัวมีประวัติเป็นโรคหัวใจหรือ
มะเร็งเต้านม
ควรแจ้งให้แพทย์ทราบก่อนใช้ยานี้
ผู้ที่กำลังตั้งครรภ์ มีโอกาสจะตั้งครรภ์ กำลังวางแผนจะมีบุตร หรืออยู่ในช่วงให้นมบุตร ควรแจ้งให้แพทย์ทราบก่อนใช้ยานี้
ห้ามใช้ยานี้ติดต่อกันเกิน 1 สัปดาห์ หากไม่ได้อยู่ภายใต้การดูแลจากแพทย์
เด็กและผู้สูงอายุที่ใช้ยานี้ควรปฏิบัติตามคำแนะนำของแพทย์หรือเภสัชกรอย่างเคร่งครัด เนื่องจากผู้ใช้ยาในกลุ่มนี้เป็นผู้ที่เสี่ยงต่อการเกิดผลข้างเคียงได้ง่าย
หลีกเลี่ยงการดื่มเครื่องดื่มที่มีแอลกอฮอล์ขณะใช้ยานี้
ในระหว่างที่ใช้ยานี้ ผู้ที่ใช้ยาควรหลีกเลี่ยงหรือจำกัดปริมาณการรับประทานหรือดื่มน้ำผลไม้จาก
เกรปฟรุต
(Grapefruit) หรือควรดื่มวันละไม่เกิน 1 ลิตร
ปริมาณการใช้ยา Domperidone
ปริมาณการใช้ยา Domperidone จะขึ้นอยู่กับจุดประสงค์ของการใช้ยา อายุของผู้ป่วย และดุลยพินิจของแพทย์ โดยมีตัวอย่างการใช้ยาดังนี้
คลื่นไส้ อาเจียน
ตัวอย่างการใช้ยา Domperidone เพื่อรักษาอาการ
คลื่นไส้
อาเจียนมีดังต่อไปนี้
ผู้ใหญ่ที่น้ำหนักตัวมากกว่า 35 กิโลกรัม
แพทย์อาจใช้ยานี้เพียงระยะเวลาสั้น ๆ ไม่เกิน 1 สัปดาห์ แพทย์จะให้ผู้ป่วยรับประทานยานี้ครั้งละ 10 มิลลิกรัม โดยความถี่จะไม่เกิน 3 ครั้ง/วัน เพื่อไม่ให้ปริมาณการรับประทานยาใน 1 วันเกิน 30 มิลลิกรัม
เด็กที่อายุตั้งแต่ 12 ปีขึ้นไปที่น้ำหนักตัวมากกว่า 35 กิโลกรัม
แพทย์จะใช้ยานี้ในปริมาณเดียวกับผู้ใหญ่
นอกจากนี้ ในบางกรณีแพทย์อาจใช้ยานี้ในผู้หญิงที่อยู่ในช่วงให้นมบุตรเพื่อเพิ่มปริมาณน้ำนม แต่การใช้ในกรณีนี้จะต้องอยู่ภายใต้การดูแลของแพทย์อย่างใกล้ชิดเท่านั้น
การใช้ยา Domperidone
ผู้ที่ใช้ยา Domperidone ควรใช้ยาตามคำแนะนำของแพทย์ เภสัชกร หรือใช้ตามที่ฉลากยาระบุอย่างเคร่งครัด ทั้งในด้านปริมาณการรับประทานยาและระยะเวลาในการใช้ยา เพื่อการรักษาที่เห็นผลและความปลอดภัยต่อตัวผู้ใช้ยา
ยา Domperidone เป็นยาที่ควรรับประทานในขณะที่ท้องว่าง ดังนั้น ผู้ที่ใช้ยานี้ควรรับประทานยาก่อนอาหาร โดยให้เว้นระยะเวลาหลังรับประทานยาประมาณ 15–30 นาทีก่อนรับประทานอาหาร
ผู้ที่รับประทานยาอาจจะเลือกรับประทานยา Domperidone ในเวลาเดิมของทุกวัน เพื่อป้องกันการลืมรับประทานยา หากลืมรับประทานยา ให้ผู้ป่วยรับประทานยาทันทีที่นึกได้ แต่หากใกล้ถึงรอบรับประทานยาถัดไป ให้ผู้ป่วยข้ามไปรับประทานยาในรอบถัดไปได้เลยโดยไม่จำเป็นต้องเพิ่มปริมาณยาเป็น 2 เท่า
ในกรณีที่ผู้ใช้ยารับประทานยาชนิดยาน้ำ ให้ผู้ใช้ยาเขย่าขวดยาก่อนใช้ทุกครั้งเพื่อให้ส่วนผสมต่าง ๆ เข้ากันดี และที่สำคัญ ควรใช้ที่ตวงยาที่แนบมากับผลิตภัณฑ์หรือตวงตามคำแนะนำของแพทย์ เพื่อป้องกันการรับประทานยาเกินขนาด
ในระหว่างที่ใช้ยา Domperidone หากผู้ใช้ยากำลังใช้ยาในกลุ่ม
ยาลดกรด
ร่วมด้วย ให้ผู้ใช้ยารับประทานยา Domperidone ก่อน จากนั้นจึงค่อยรับประทานยาลดกรดระหว่างมื้ออาหารแทน เนื่องจากหากผู้ใช้ยารับประทานยา 2 ชนิดนี้พร้อมกัน อาจส่งผลให้ยา Domperidone ทำงานได้ไม่เต็มประสิทธิภาพ
ในระหว่างที่ใช้ยานี้ แพทย์อาจแนะนำให้ผู้ใช้ยา
ที่ป่วยเป็นโรคไต หรือโรคหัวใจ
มาเข้ารับการตรวจบางชนิดเป็นระยะ เช่น
การตรวจคลื่นไฟฟ้าหัวใจ
(Elektrokardiogram หรือ Electrocardiogram: ECG) หรือการตรวจการทำงานของไต เพื่อตรวจดูการตอบสนองต่อยาของผู้ป่วย ซึ่งผู้ป่วยในกลุ่มนี้ควรไปพบแพทย์เพื่อรับการตรวจตามคำแนะนำ
สำหรับการเก็บรักษายา ผู้ใช้ยาควรเก็บยาในบริเวณที่แห้งและเย็น เก็บให้พ้นมือเด็ก เก็บให้พ้นแสง ความร้อน และความชื้น
ปฏิกิริยาระหว่างยา Domperidone กับยาอื่น
ก่อนใช้ยา Domperidone ผู้ป่วยควรแจ้งให้แพทย์ทราบถึงยาที่กำลังใช้อยู่ โดยเฉพาะยาดังต่อไปนี้
ยาสำหรับรักษาภาวะหัวใจเต้นผิดจังหวะ เช่น ยาไดโซไพราไมด์ (Disopyramide) หรือยา
อะมิโอดาโดร
(Amiodarone)
ยาสำหรับรักษาภาวะผิดปกติทางอารมณ์ เช่น ยา
ฮาโลเพอริดอล
(Haloperidol) หรือยาพิโมไซด์ (Pimozide)
ยารักษา
ภาวะซึมเศร้า
เช่น ยาไซตาโลแพรม (Citalopram) ยาเอสไซตาโลแพรม (Escitalopram) หรือยาเนฟาโซโดน (Nefazodone)
ยารักษาโรค
ไข้หวัด
หรืออาการแพ้ เช่น ยามีควิตาซีน (Mequitazine)
ยารักษาโรคที่เกี่ยวข้องกับกระเพาะอาหาร เช่น ยาซิซาไพรด์ (Cisapride) หรือยาโดลาซีตรอน (Dolasetron)
ยารักษาโรคมะเร็งบางชนิด เช่น ยาโทเรมิฟีน (Toremifene) หรือยาแวนเดทานิบ (Vandetanib)
ยารักษาการติดเชื้อเอชไอวี (HIV) เช่น ยา
ริโทนาเวียร์
(Ritonavir) หรือยาอะทาซานาเวีย (Atazanavir)
ยารักษาการติดเชื้อรา เช่น ยาคีโตโคนาโซล (Ketoconazole) หรือยา
โวริโคนาโซล
(Voriconazole)
ยาปฏิชีวนะ
บางชนิด เช่น ยาอิริโทรมัยซิน (Erythromycin) ยาคลาริโทรมัยซิน (Clarithromycin) หรือยาลีโวฟลอกซาซิน (Levofloxacin)
ยารักษา
โรค
มาลาเรีย
เช่น ยาลูมีแฟนทรีน (Lumefantrine)
ยาใด ๆ ที่ออกฤทธิ์ลดกรดในกระเพาะอาหาร เช่น ยา
ไซเมทิดีน
(Cimetidine) หรือโซเดียมไบคาร์โบเนต (Sodium Bicarbonate)
ยาชนิดอื่น ๆ เช่น ยาเมทาโดน (Methadone) ยาบีพริดิล (Bepridil) หรือยาอะเพรบพิแทนท์ (Aprepitant)
ทั้งนี้ ตัวอย่างยาในข้างต้นเป็นเพียงส่วนหนึ่งเท่านั้น ดังนั้น หากผู้ป่วยกำลังใช้ผลิตภัณฑ์สมุนไพร ผลิตภัณฑ์อาหารเสริมต่าง ๆ และยารักษาโรคหรือภาวะผิดปกติอื่น ๆ อยู่ ผู้ป่วยก็ควรแจ้งให้แพทย์ทราบเช่นกัน
ผลข้างเคียงจากการใช้ยา Domperidone
ยา Domperidone อาจส่งผลให้ผู้ใช้ยาเกิดอาการข้างเคียงบางอย่างได้ เช่น ปากแห้ง ง่วงซึม อ่อนเพลีย ท้องเสีย ปวดศีรษะ คันตามตัว มีผื่นขึ้น เจ็บเต้านม หรือความต้องการทางเพศลดลง นอกจากนี้ สำหรับผู้หญิง ผู้ที่ใช้ยาอาจพบว่ามีน้ำนมไหลออกมาจากเต้านม และสำหรับผู้ชาย ผู้ใช้ยาอาจพบว่าเต้านมมีขนาดใหญ่ขึ้นได้
ผู้ที่ใช้ยาแล้วพบอาการในข้างต้นควรไปพบแพทย์ หากพบว่าอาการไม่ดีขึ้น หรืออาการยิ่งแย่ลง
อย่างไรก็ตาม หากผู้ใช้ยาเกิดอาการดังต่อไปนี้ขณะใช้ยา ผู้ใช้ยาควรรีบไปพบแพทย์ทันที
อาการ
แพ้ยา
เช่น เกิดอาการบวมบริเวณใบหน้า ริมฝีปาก ลำคอ มือ เท้า และข้อต่อต่าง ๆ รวมถึงอาจมีอาการคัน และมีผื่นขึ้นร่วมด้วย
ใจสั่น
ผิดปกติ
เจ็บหรือแน่นหน้าอก
ไม่สามารถควบคุมการเคลื่อนไหวของอวัยวะบางส่วนได้ เช่น ดวงตา ลิ้น หรือคอ
กล้ามเนื้อเกิดอาการตึงหรือสั่น
ชัก