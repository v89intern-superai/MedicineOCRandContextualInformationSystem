Lanolin (ลาโนลิน)
Lanolin (ลาโนลิน)
คือ สารที่สกัดจากขนแกะโดยผ่านกระบวนการลดสารก่ออาการแพ้
มีทั้งแบบครีมและขี้ผึ้ง
ใช้ทาบนผิวหนังเพื่อเพิ่มความชุ่มชื้น ป้องกันและรักษาอาการผิดปกติที่เกิดขึ้นบนผิวหนัง เช่น ผิวแห้ง ผื่นคัน ผื่นผ้าอ้อม อาการหัวนมแตกจากการให้นมบุตร หรือผิวไหม้เนื่องจากการฉายรังสี เป็นต้น นอกจากนี้ อาจใช้รักษาโรคอื่น ๆ ตามดุลยพินิจของแพทย์ด้วย
เกี่ยวกับยา Lanolin
กลุ่มยา
ยาทาผิวหนัง
ประเภทยา
ยาที่ซื้อได้ทั่วไป ยาตามใบสั่งแพทย์
สรรพคุณ
เพิ่มความชุ่นชื้นให้ผิวหนัง รักษาและป้องกันการระคายเคือง
กลุ่มผู้ป่วย
เด็กและผู้ใหญ่
รูปแบบของยา
ยาใช้ภายนอก
คำเตือนในการใช้ยา Lanolin
ผู้ที่มีภาวะภูมิแพ้ ควรปรึกษาแพทย์ก่อนใช้ยาชนิดนี้ เพราะยาอาจมีส่วนประกอบของสารที่ก่อให้เกิดอาการแพ้ได้
แจ้งแพทย์เกี่ยวกับยา อาหารเสริม และสมุนไพรที่เคยใช้ กำลังใช้อยู่ และกำลังจะเริ่มใช้ เพราะการใช้ Lanolin อาจส่งผลกระทบต่อประสิทธิภาพของยาบางชนิด
ผู้ที่มีแผลลึก แผลเปิด มีอาการบวม แดง เลือดออก หรือแผลอักเสบเป็นบริเวณกว้าง ควรปรึกษาแพทย์ก่อนใช้ยา
หากใช้ยาเพื่อรักษาอาการ
ผื่นผ้าอ้อม
ควรทำความสะอาดบริเวณที่มีอาการและเช็ดผิวให้แห้งก่อนใช้ยา
ส่วนผสมในยาอย่างสารกันเสียหรือสารแต่งกลิ่น อาจมีผลทำให้ผิวหนังไวต่อแสง หากใช้แล้วผิวไหม้เพราะแดดเผา ควรรึบไปพบแพทย์
กรณีที่ต้องการใช้ยาเพื่อรักษาหรือป้องกันอาการผิวไหม้จากการฉายรังสี ควรปรึกษาแพทย์ก่อนใช้ยา
หากแพทย์เป็นผู้แนะนำให้ใช้ยา ไม่ควรเริ่มใช้ยา หยุดใช้ยา เพิ่มหรือลดปริมาณยาด้วยตนเอง ควรปรึกษาแพทย์ก่อนทุกครั้ง
ยาอาจทำให้สิวมีอาการรุนแรงขึ้น หากผู้ป่วยเป็นสิวง่าย ให้เลือกผลิตภัณฑ์ที่เขียนกำกับไว้ว่าไม่ทำให้รูขุมขนอุดตัน หรือไปปรึกษาแพทย์ก่อนใช้ยา
หากใช้ยาแล้วอาการไม่ดีขึ้น หรือมีอาการแย่ลง ควรรีบไปพบแพทย์
สตรีมีครรภ์หรืออยู่ในช่วงให้นมบุตร ควรปรึกษาแพทย์ก่อนใช้ยา เพราะยาอาจส่งผลถึงทารกในครรภ์ หรือผ่านไปสู่ทารกทางน้ำนมแม่ได้
ปริมาณในการใช้ยา Lanolin
ทายาลงบนผิวหนังบริเวณที่มีอาการพร้อมถูเบา ๆ โดยปริมาณการใช้ขึ้นอยู่กับขนาดพื้นที่ผิวหนังที่เกิดความผิดปกติ ซึ่งสามารถทายาได้บ่อยครั้งเท่าที่ต้องการ แต่หากไม่แน่ใจวิธีการใช้ สามารถดูได้จากคู่มือการใช้ยาหรือสอบถามแพทย์และเภสัชกร
การใช้ยา Lanolin
หากมีอาการผิดปกติที่บ่งบอกถึงการแพ้ เช่น มีผื่น คัน หรือหน้าบวม เป็นต้น ควรรีบไปพบแพทย์
ใช้ยาตามปริมาณและระยะเวลาตามที่แพทย์กำหนด โดยปฏิบัติตามคำแนะนำของแพทย์หรือบนฉลากยาอย่างเคร่งครัด
สวมใส่อุปกรณ์ป้องกันแสงแดดหรือ
ทา
ครีมกันแดด
เมื่ออยู่กลางแจ้ง
ควรใช้ยาในขณะที่ผิวหนังชุ่มชื้นอยู่อย่างตอนอาบน้ำเสร็จใหม่ ๆ
กรณีที่ใช้ยาเพื่อรักษาอาการเจ็บหัวนมจากการให้นมบุตร ให้ทายาปริมาณเท่าเม็ดถั่วเขียวบนบริเวณที่เกิดอาการหลังจากให้นมบุตร ไม่จำเป็นต้องล้างยาออก จนกว่าจะถึงการให้นมครั้งต่อไป
ยาชนิดนี้เป็นยาที่ใช้ภายนอกเท่านั้น ไม่ควรใช้ยาในพื้นที่ที่บอบบาง เช่น ดวงตา ในช่องปากหรือจมูก ง่ามขา หรืออวัยวะเพศ เป็นต้น เว้นแต่หากมีเขียนไว้ในใบกำกับยาว่าใช้ได้หรือเป็นคำแนะนำของแพทย์
หากยาเข้าตา จมูก ปาก อวัยวะเพศ หรือทวารหนัก ให้ล้างออกด้วยน้ำเปล่า
หากลืมใช้ยา ให้ใช้ยาทันทีที่นึกขึ้นได้
ไม่ควรใช้ยาของผู้อื่น และไม่ควรให้ผู้อื่นใช้ยาของตนเอง
เก็บยาไว้ในอุณหภูมิห้อง ปิดภาชนะให้สนิท เก็บให้ห่างจากความร้อนและความชื้น
เมื่อยาหมดอายุ ควรนำยาไปทิ้งทันที
ผลข้างเคียงจากการใช้ยา Lanolin
โดยทั่วไป
ครีมทาผิว
ที่ช่วยเพิ่มความชุ่มชื้นนั้นมักไม่มีผลข้างเคียงใด ๆ อย่างไรก็ตาม หากผู้ใช้เกิดอาการที่เป็นผลข้างเคียงจากการใช้ยา ให้หยุดใช้ทันทีและรีบไปพบแพทย์
โดยผลข้างเคียงที่อาจเกิดขึ้นได้ มีดังนี้
ผิวหนังไหม้อย่างรุนแรง
ระคายเคือง
เกิดรอยแดง
หน้าบวม คอบวม หรือลิ้นบวม
มีอาการคัน
หายใจลำบาก
ดูเพิ่มเติมเกี่ยวกับ :