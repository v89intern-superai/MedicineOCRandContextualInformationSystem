กลุ่มยาบาร์บิทูเรต (Barbiturates)
Barbiturates (กลุ่มยาบาร์บิทูเรต)
เป็นกลุ่มยาที่ใช้ระงับประสาท มีกลไกออกฤทธิ์กดระบบประสาทส่วนกลางทำให้รู้สึกผ่อนคลายหรือง่วงซึม เคยใช้เป็นยาสลบก่อนการผ่าตัด ใช้รักษาโรคลมชัก โรคไมเกรน และโรคนอนไม่หลับ แต่ปัจจุบันมีการใช้น้อยลง เนื่องจากเป็นยาที่อาจก่อให้เกิดอันตรายจากการใช้ในทางที่ผิดและได้เปลี่ยนไปใช้ยาตัวอื่นที่มีผลข้างเคียงน้อยกว่า เช่น กลุ่มยาเบนโซไดอะซีปีน (Benzodiazepines)
ยากลุ่ม Barbiturates เป็นยาที่ต้องใช้ภายใต้การดูแลของแพทย์เท่านั้น ตัวอย่างยาในกลุ่มนี้ เช่น ยาอโมบาร์บิทัล (Amobarbital) ยาเพนโทบาร์บิทัล (Pentobarbital)
ยา
ฟีโนบาร์บิทัล
(Phenobarbital) และยาซีโคบาร์บิทัล (Secobarbital)
คำเตือนและข้อควรระวังในการใช้กลุ่มยา Barbiturates
ยาแต่ละชนิดในกลุ่ม Barbiturates ล้วนมีข้อบ่งชี้ ข้อควรระวังในการใช้ยา และส่วนประกอบในยาที่แตกต่างกันออกไป เพื่อความปลอดภัยในการใช้ยา ผู้ป่วยควรระมัดระวังและปฏิบัติตามคำแนะนำต่อไปนี้
แจ้งให้แพทย์หรือเภสัชกรทราบถึงประวัติทางการแพทย์และอาการป่วยในปัจจุบัน โดยเฉพาะผู้ป่วยโรคซึมเศร้า โรคไต โรคตับ โรคไทรอยด์ โรคหอบหืด มีภาวะถุงลมโป่งพอง หรือมี
ภาวะโลหิตจาง
รุนแรง
แจ้งให้แพทย์หรือเภสัชกรทราบถึงประวัติการแพ้ยาต่าง ๆ โดยเฉพาะยาในกลุ่ม Barbiturates
การใช้ยา Barbiturates ในเด็กและผู้สูงอายุควรใช้ด้วยความระมัดระวัง เนื่องจากอาจทำให้เกิดอาการไม่พึงประสงค์มากกว่าคนวัยอื่น เช่น อาการสับสน กระวนกระวายผิดปกติ หรืออาการซึมเศร้า
การใช้ยา Barbiturates ทำให้เกิดอาการง่วงซึม ไม่ควรขับรถ ใช้เครื่องจักร ทำกิจกรรมที่เสี่ยงอันตรายในระหว่างการใช้ยา
การใช้ยา Barbiturates ทำให้ประสิทธิภาพการทำงานของ
ยาเม็ดคุมกำเนิด
ชนิดฮอร์โมนรวมลดลง ซึ่งอาจทำให้เกิดการตั้งครรภ์ที่ไม่พึงประสงค์ได้ จึงควรคุมกำเนิดด้วยวิธีอื่นในระหว่างการใช้ยา
การใช้ยา Barbiturates ในผู้ที่กำลังตั้งครรภ์อาจเป็นอันตรายต่อทารกในครรภ์หรือภายหลังจากคลอด เช่น มีปัญหาเกี่ยวกับการหายใจ พัฒนาการทางสมองผิดปกติ มีอาการติดยาแต่กำเนิดหรือมี
อาการถอนยา
หลังจากคลอด หรือเพิ่มความเสี่ยงในการเกิด
เนื้องอกในสมอง
แพทย์จึงจะใช้ในกรณีที่จำเป็นเท่านั้น
การใช้ยา Barbiturates ในผู้ที่กำลังให้นมบุตรจะใช้ในกรณีที่จำเป็นเช่นเดียวกัน เพราะตัวยาสามารถปะปนไปกับน้ำนมแม่และอาจส่งผลกระทบต่อตัวเด็ก เช่น มีอาการเซื่องซึม ชีพจรเต้นช้า หรือเกิดปัญหาเกี่ยวกับการหายใจ
การ
ใช้ยาเกินขนาด
มีความเสี่ยงที่ทำให้เกิดอาการโคม่าหรือเสียชีวิตได้ ในกรณีที่รักษาอาการใช้ยาเกินขนาดทันก็อาจทำให้เกิดความเสียหายของไตถาวร
ปฏิกิริยาระหว่างยา Barbiturates กับยาอื่น
ยา Barbiturates อาจทำปฏิกิริยากับยา วิตามิน หรือสมุนไพรบางชนิด ซึ่งอาจก่อให้เกิดผลข้างเคียงหรือทำให้ยามีประสิทธิภาพลดลง หากกำลังใช้ยาหรือผลิตภัณฑ์ใด ๆ อยู่ ควรแจ้งให้แพทย์และเภสัชกรทราบก่อนเสมอ โดยเฉพาะยาต่อไปนี้
กลุ่มยาต้านการแข็งตัวของเลือด (Anticoagulants)
กลุ่มยาคอร์ติโคสเตียรอยด์ (Corticosteroids)
ยาต้านเชื้อราชนิดรับประทาน
กริซีโอฟูลวิน
(Griseofulvin)
ยาปฏิชีวนะ
ด็อกซีไซคลิน
(Doxycycline)
ยาต้านชักเฟนิโทอิน (Phenytoin)
ยาต้านเศร้ากลุ่ม MAOIs
ฮอร์โมน เช่น โปรเจสเตอโรน (Progesterone) เอสทราดิอัล (Estradiol) และเอสโตรน (Estrone)
นอกจากนี้ ยากลุ่ม Barbiturates ยังเพิ่มการออกฤทธิ์ของแอลกอฮอล์และยากดประสาทบางชนิดเมื่อใช้ร่วมกัน เช่น กลุ่มยาต้านฮิสตามีน (Antihistamine)
กลุ่มยา
โอปิออยด์
(Opioids) และกลุ่มยาเบนโซไดอะซีปีน (Benzodiazepines) ทำให้ผู้ป่วยมีอาการง่วงซึมมากขึ้น
ผลข้างเคียงการใช้ยา Barbiturates
การใช้ยา Barbiturates อาจทำให้เกิดผลข้างเคียงหรืออาการไม่พึงประสงค์ตามมา เช่น เซื่องซึม วิงเวียนศีรษะคล้ายจะเป็นลม วิตกกังวล บางคนอาจมีอารมณ์ฉุนเฉียว ท้องผูก คลื่นไส้อาเจียน และ
ฝันร้าย
บางอาการอาจหายได้เองเมื่อร่างกายปรับตัวเข้ากับยาได้ แต่หากอาการไม่หายไปหรือรุนแรงขึ้น ผู้ป่วยควรปรึกษาแพทย์เพิ่มเติม
นอกจากนี้ อาจเกิดอาการอื่น ๆ ที่แม้จะพบได้น้อยและไม่ค่อยรุนแรง แต่ก็ควรไปพบแพทย์ เช่น เกิดความสับสน กระสับกระส่าย
ซึมเศร้า
เห็นภาพหลอนหรือหูแว่ว เหนื่อยล้าหรืออ่อนเพลียผิดปกติ มีเลือดออกหรือเกิดรอยช้ำผิดปกติ รวมถึงผลข้างเคียงจากการใช้ยาเป็นเวลานาน เช่น ตาและผิวหนังมีสีเหลือง ปวดกระดูก กล้ามเนื้ออ่อนแรง เบื่ออาหาร และน้ำหนักลดผิดปกติ
อย่างไรก็ตาม บางรายอาจเกิดผลข้างเคียงที่รุนแรงและอันตรายต่อชีวิต หากพบอาการต่อไปนี้ ควรรีบไปพบแพทย์ทันที
ผลข้างเคียงจากการใช้ยาเกินขนาด เช่น หายใจลำบาก ลดหรือสูญเสียปฏิกิริยาการตอบสนอง การเคลื่อนไหวของดวงตาผิดปกติ ริมฝีปากหรือเล็บมือเขียว อุณหภูมิร่างกายต่ำ ชีพจรเต้นช้า หมดสติ
มี
อาการ
แพ้ยา
เช่น รู้สึกแน่นหน้าอก หายใจลำบาก มีอาการบวมที่ใบหน้า เปลือกตา และริมฝีปาก มีผื่นหรือลมพิษขึ้นตามร่างกาย
เกิดแผลเปื่อยหรือมีจุดสีขาวในปาก มีอาการเจ็บรุนแรง
มี
เลือดออกตามไรฟัน
ร่วมกับเลือดออกผิดปกติบริเวณอื่น
ผิวหนังแดง หนา หรือตกสะเก็ดที่ไม่เคยเกิดขึ้นมาก่อน
ปวดกล้ามเนื้อและข้อรุนแรง
ดูเพิ่มเติมเกี่ยวกับ :