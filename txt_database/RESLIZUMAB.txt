Reslizumab (เรสลิซูแมบ)
Reslizumab (เรสลิซูแมบ)
เป็นยาในกลุ่มยาโมโนโคลนอลแอนติบอดี้ (Monoclonal Antibody) ออกฤทธิ์ช่วยลดจำนวนเซลล์เม็ดเลือดขาวชนิดที่อาจทำให้เกิดอาการของโรคหืด นำมาใช้ร่วมกับยาชนิดอื่นเพื่อบรรเทาและควบคุมอาการจากโรคหืดรุนแรงในผู้ใหญ่ หรืออาจใช้รักษาโรคอื่น ๆ ตามดุลยพินิจของแพทย์
ยา Reslizumab มีข้อห้ามใช้และอาจเกิดผลข้างเคียงได้ ดังนั้น การใช้ยาควรอยู่ภายใต้คำแนะนำของแพทย์และเภสัชกรเสมอ
เกี่ยวกับยา Reslizumab
กลุ่มยา
ยาโมโนโคลนอลแอนติบอดี้
ประเภทยา
ยาตามใบสั่งแพทย์
สรรพคุณ
รักษาโรคหืด
กลุ่มผู้ป่วย
ผู้ใหญ่
รูปแบบของยา
ยาฉีด
คำเตือนในการใช้ยา Reslizumab
แจ้งให้แพทย์ทราบก่อนใช้ยานี้หากมีประวัติ
แพ้ยา
หรือส่วนประกอบของยาชนิดนี้ และแพ้ยาชนิดอื่น อาหาร หรือสารใด ๆ
แจ้งให้แพทย์ทราบก่อนหากกำลังใช้ยาสเตียรอยด์รักษา
โรคหืด
หรือมีประวัติติดเชื้อปรสิต เช่น พยาธิตัวกลม หรือพยาธิตัวตืด เป็นต้น
แพทย์อาจต้องตรวจระดับเซลล์เม็ดเลือดขาวชนิดอีโอซิโนฟิล (Eosinophil) ก่อนเริ่มใช้ยา Reslizumab กับผู้ป่วย
มีผู้ป่วยจำนวนหนึ่งที่ใช้ยาแล้วเกิดโรคมะเร็ง แต่ยังไม่ทราบแน่ชัดว่ายานี้เป็นสาเหตุที่แท้จริงหรือไม่ ดังนั้น ผู้ป่วยที่มีความเสี่ยงต้องปรึกษาแพทย์ก่อนใช้ยา
แจ้งให้แพทย์ทราบหากกำลังตั้งครรภ์หรือวางแผนมีบุตร เพราะยังไม่ปรากฏชัดว่ายาจะเป็นอันตรายต่อทารกในครรภ์หรือไม่
แจ้งให้แพทย์ทราบหากกำลังให้นมบุตร เพราะยังไม่ปรากฏชัดว่ายาจะซึมผ่านสู่น้ำนมมารดาและเป็นอันตรายต่อทารกหรือไม่
ปริมาณการใช้ยา Reslizumab
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยมีตัวอย่างการใช้ยา ดังนี้
โรคหืด
ผู้ใหญ่
ฉีดยาปริมาณ 3 มิลลิกรัม/น้ำหนักตัว 1 กิโลกรัม โดยให้ยาหยดเข้าหลอดเลือดดำเป็นระยะเวลาประมาณ 20-50 นาที ทุก 4 สัปดาห์
การใช้ยา Reslizumab
Reslizumab เป็นยาที่ต้องใช้ภายใต้คำสั่งของแพทย์ และในระหว่างที่ใช้ยาจะต้องอยู่ภายใต้การดูแลของแพทย์เสมอ โดยก่อนเริ่มใช้ยาอาจต้องตรวจทางห้องปฏิบัติเพื่อวัดระดับเม็ดเลือดบางชนิดด้วย
ระหว่างที่ฉีดยา ผู้ป่วยบางรายอาจมีอาการแพ้ยา โดยให้แจ้งแพทย์หรือพยาบาลทันทีหากมีอาการคลื่นไส้ คัน ริมฝีปากบวม และหายใจผิดปกติ ซึ่งแพทย์
ห
รือพยาบาลจะเฝ้าดูอาการหลังฉีดยา เพื่อให้แน่ใจว่าผู้ป่วยไม่มีอาการแพ้ยา
กรณีที่โรคหืดกำเริบ ให้ใช้ยาพ่นเท่านั้น เพราะยา Reslizumab ไม่สามารถรักษาอาการของโรคหืดที่เกิดขึ้นอย่างฉับพลันได้
ผู้ป่วยที่กำลังใช้ยาสเตียรอยด์ห้ามหยุดใช้ยาอย่างกะทันหัน หากจำเป็นต้องหยุดใช้ยาต้องค่อย ๆ หยุดยาและปรึกษาแพทย์ก่อน
ผลข้างเคียงจากการใช้ยา Reslizumab
การใช้ยา Reslizumab อาจทำให้เกิดผลข้างเคียงที่พบได้บ่อย เช่น ปวดกล้ามเนื้อ และเจ็บคอ เป็นต้น แต่หากพบผลข้างเคียงที่รุนแรงหรือมีอาการแพ้ยา ควรรีบไปพบแพทย์ทันที เช่น
อาการแพ้ยา เช่น
ลมพิษ
หายใจลำบาก หน้าบวม คอบวม ลิ้นบวม และริมฝีปากบวม เป็นต้น
คลื่นไส้
คัน มีผื่นขึ้น
แน่นหน้าอก หายใจมีเสียงหวีด หายใจผิดปกติ
วิงเวียน หมดสติ
นอกจากนี้ หากผู้ป่วยพบอาการผิดปกติใด ๆ เพิ่มเติม ควรแจ้งให้แพทย์ทราบด้วยเช่นกัน
ดูเพิ่มเติมเกี่ยวกับ :