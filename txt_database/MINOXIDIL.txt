ไมนอกซิดิล (Minoxidil)
Minoxidil (ไมนอกซิดิล) เป็นยาขยายหลอดเลือด โดยตัวยาจะออกฤทธิ์ทำให้หลอดเลือดขยายตัว ช่วยให้เลือดไหลเวียนได้ดีขึ้น และอาจช่วยเพิ่มการเจริญเติบโตของเส้นผมบนหนังศีรษะได้ จึงมักถูกนำมาใช้ในการรักษาปัญหาผมร่วงหรือหนังศีรษะล้าน นอกจากนี้ ยังสามารถใช้รักษาภาวะความดันโลหิตสูงอย่างรุนแรง ซึ่งอาจเป็นสาเหตุให้เกิดอาการร้ายแรงอื่น ๆ หรือทำลายอวัยวะสำคัญได้ด้วย
ยา Minoxidil ส่วนใหญ่จะอยู่ในรูปแบบของยาเม็ดสำหรับรับประทานหรือยาทาเฉพาะที่ การใช้ยา Minoxidil อาจใช้ร่วมกับยาชนิดอื่นอีก 2 ชนิด เพื่อป้องกันไม่ให้เกิดผลข้างเคียงที่รุนแรงต่อสุขภาพตามมา ดังนั้น การใช้ยาจึงควรใช้ภายใต้การดูแลของแพทย์ หรือใช้ตามคำแนะนำบนฉลากอย่างเคร่งครัดเท่านั้น
เกี่ยวกับยา
Minoxidil
กลุ่มยา
ยาลดความดันโลหิต (Antihypertensive)
ประเภทยา
ยาตามใบสั่งแพทย์
สรรพคุณ
รักษาปัญหาผมร่วง หนังศีรษะล้าน ลดความดันโลหิตสูง
กลุ่มผู้ป่วย
เด็ก ผู้ใหญ่ และผู้สูงอายุ
การใช้ยาในหญิงตั้งครรภ์และผู้ให้นมบุตร
Category C
จากการศึกษาในสัตว์พบว่า ทำให้เกิดความผิดปกติต่อตัวอ่อนในครรภ์สัตว์ แต่ไม่มีการศึกษาในมนุษย์ หรือไม่มีข้อมูลเพียงพอในการศึกษาทดลองในมนุษย์และสัตว์ ควรใช้ยาเมื่อพิจารณาแล้วว่ามีประโยชน์มากกว่าความเสี่ยงที่อาจเกิดขึ้นต่อทารกในครรภ์ รวมถึงผู้ที่กำลังอยู่ในช่วงให้นมบุตรควรปรึกษาแพทย์ก่อนใช้ยา เพราะยังไม่มีงานวิจัยที่ยืนยันว่าสามารถใช้ได้โดยไม่ส่งผลกระทบต่อเด็กทารกที่รับประทานนมแม่
รูปแบบของยา
ยารับประทาน ยาทา โฟม สเปรย์
คำเตือนในการใช้ยา Minoxidil
เพื่อให้เกิดความปลอดภัยในการใช้ยา Minoxidil ผู้ใช้ยาควรระมัดระวังและปฏิบัติตามคำแนะนำ ดังนี้
ผู้ที่มีประวัติ
แพ้ยา
Minoxidil ควรหลีกเลี่ยงการใช้ยานี้ รวมถึงผู้ที่มีประวัติการแพ้ยาอื่น ๆ ควรปรึกษาแพทย์ก่อนการใช้ยา
ผู้ที่กำลังตั้งครรภ์หรือให้นมบุตรควรปรึกษาแพทย์ก่อนการใช้ยา เพราะยังไม่มีข้อมูลยืนยันว่าตัวยาสามารถใช้ได้อย่างปลอดภัย รวมถึงการใช้ยานี้ในผู้ที่กำลังตั้งครรภ์อาจทำให้ทารกแรกคลอดมีการเจริญเติบโตของเส้นผมที่เร็วมากกว่าปกติด้วย
ผู้ที่มีโรคประจำตัวควรปรึกษาแพทย์ก่อนการใช้ยา โดยเฉพาะผู้ที่เป็น
โรคหัวใจ
โรคไมเกรน โรคหอบหืด โรคลมชัก โรคไต หรือเป็น
เนื้องอกต่อมหมวกไต
(Pheochromocytoma)
การใช้ยา Minoxidil ในเด็กจำเป็นต้องอยู่ภายใต้การดูแลของแพทย์เท่านั้น ไม่ควรให้เด็กใช้ยาชนิดนี้โดยไม่ได้ปรึกษาแพทย์
โดยปกติยา Minoxidil จะใช้ร่วมกับยาชนิดอื่นอีก 2 ชนิด เพื่อป้องกันไม่ให้เกิดผลข้างเคียงต่อสุขภาพ ผู้ที่ใช้ยาจึงควรใช้ยาตามที่แพทย์สั่งอย่างเคร่งครัด
ปริมาณการใช้ยา Minoxidil
ปริมาณและระยะเวลาในการใช้ยา Minoxidil ขึ้นอยู่กับดุลยพินิจของแพทย์ผู้รักษา โดยตัวอย่างการใช้ยา Minoxidil มีดังนี้
ปัญหาผมร่วง หนังศีรษะล้าน
ตัวอย่างการใช้ยา Minoxidil เพื่อรักษาปัญหาผมร่วง หนังศีรษะล้าน
ผู้ใหญ่เพศชาย
ใช้ยาทาเฉพาะที่ที่มีส่วนผสมของยา Minoxidil 2–5% ในปริมาณ 1
มิลลิลิตร วันละ 2 ครั้ง หรือใช้ผลิตภัณฑ์โฟมหรือสเปรย์ที่มีส่วนผสมของยา Minoxidil 5% ในปริมาณครึ่งฝา ทาลงบนหนังศีรษะวันละ 2 ครั้ง
ผู้ใหญ่เพศหญิง
ใช้ยาทาเฉพาะที่ที่มีส่วนผสมของยา Minoxidil 2% ในปริมาณ 1 มิลลิลิตร วันละ 2
ครั้ง หรือใช้ผลิตภัณฑ์โฟมหรือสเปรย์ที่มีส่วนผสมของยา Minoxidil 5% ในปริมาณครึ่งฝา
ทาลงบนหนังศีรษะวันละ 1 ครั้ง
ภาวะความดันโลหิตสูงอย่างรุนแรง
ตัวอย่างการใช้ยา Minoxidil เพื่อรักษา
ภาวะความดันโลหิตสูง
อย่างรุนแรง
เด็กอายุไม่เกิน 12 ปี
เริ่มรับประทานยา 0.2 มิลลิกรัม/น้ำหนักตัว 1 กิโลกรัม วันละ 1 ครั้ง จากนั้นค่อย ๆ
เพิ่มปริมาณยาเป็น 0.25–1 มิลลิกรัม/น้ำหนักตัว 1 กิโลกรัม แต่ไม่ควรรับประทาน
เกินวันละ 50 มิลลิกรัม ควรใช้ร่วมกับยาลดอัตราการเต้นของหัวใจ เช่น ยาเบต้า
บล็อกเกอร์ (Beta Blocker) หรือยาเมทิลโดปา (Methyldopa) และยาขับปัสสาวะ
ผู้ใหญ่
เริ่มรับประทานยา 5 มิลลิกรัม วันละ 1 ครั้ง จากนั้นค่อย ๆ เพิ่มปริมาณยาเป็น 10
–40 มิลลิกรัม แต่ไม่ควรรับประทานเกินวันละ 100 มิลลิกรัม ควรใช้ร่วมกับยาลดอัตราการเต้นของหัวใจ เช่น ยาเบต้า บล็อกเกอร์ (Beta Blocker) หรือยาเมทิลโดปา (Methyldopa) และยาขับปัสสาวะ
ผู้สูงอายุ
เริ่มรับประทานยา 2.5 มิลลิกรัม วันละ 1 ครั้ง จากนั้นค่อย ๆ เพิ่มปริมาณยาตามที่
แพทย์สั่ง
การใช้ยา Minoxidil
แพทย์อาจให้ผู้ป่วยใช้ยา Minoxidil ครั้งแรกที่โรงพยาบาลหรือคลินิกก่อน เพื่อดูผลข้างเคียงที่อาจเกิดขึ้นและสามารถรักษาหรือป้องกันได้อย่างทันท่วงที ผู้ป่วยควรใช้ยาตามคำแนะนำของแพทย์หรือคำแนะนำบนฉลากอย่างเคร่งครัด ไม่ควรใช้ยาในปริมาณที่มากเกินไปหรือน้อยเกินไป รวมถึงไม่ควรใช้ยาในระยะเวลาเวลานานกว่าที่แพทย์กำหนดด้วย
ในระหว่างการใช้ยา Minoxidil ชนิดรับประทาน ผู้ป่วยอาจต้องปฏิบัติดังนี้
วัดอัตราการเต้นของหัวใจด้วยการ
วัดชีพจร
อย่างสม่ำเสมอ
วัดความดันโลหิต
เป็นประจำและตรวจสอบการทำงานของหัวใจด้วยการใช้เครื่องตรวจคลื่นไฟฟ้าของหัวใจ
ชั่งน้ำหนักของตัวเองอย่างสม่ำเสมอ หากพบว่าน้ำหนักเพิ่มขึ้นอย่างรวดเร็วมากกว่า 2 กิโลกรัมขึ้นไป ควรแจ้งให้แพทย์ทราบ
การใช้ยา Minoxidil ชนิดยาทาเฉพาะที่ ควรทาตัวยาลงบนหนังศีรษะโดยตรงและนวดด้วยนิ้วมือ โดยระวังไม่ให้ยาเข้าตา จมูก ปาก หรือเนื้อเยื่อเมือกอื่น ๆ ในร่างกาย และต้องล้างมือทุกครั้งหลังจากการใช้ยา ส่วนการใช้ยา Minoxidil ชนิดโฟม ควรล้างมือด้วยน้ำเย็นและเช็ดมือให้แห้งสนิทก่อนการใช้ยา เพราะตัวโฟมสามารถละลายได้หากสัมผัสกับนิ้วมือที่อุ่น
ในกรณีที่ลืมใช้ยา ควรใช้ยาให้เร็วที่สุดเมื่อนึกขึ้นได้ แต่ถ้านึกขึ้นได้ตอนใกล้กับเวลาใช้ยาครั้งถัดไปให้ใช้ยาในครั้งถัดไปเพียงครั้งเดียว และควรเก็บยาในที่ที่มีอุณหภูมิต่ำกว่า 25 องศาเซลเซียส หลีกเลี่ยงความชื้น ความร้อน และแสง เพราะอาจทำให้ยาเสื่อมสภาพได้
ปฏิกิริยาระหว่างยา Minoxidil กับยาอื่น
ยา Minoxidil อาจทำปฏิกิริยากับยา วิตามิน หรือสมุนไพรบางชนิด ซึ่งอาจก่อให้เกิดผลข้างเคียงหรือทำให้ยามีประสิทธิภาพลดลง โดยเฉพาะยาต่อไปนี้
ยารักษาภาวะความดันโลหิตสูงชนิดอื่น ๆ เพราะอาจเพิ่มประสิทธิภาพของยา และส่งผลให้
ความดันโลหิตต่ำ
มากเกินไป
ยาที่ออกฤทธิ์ปิดกั้นระบบประสาทอัตโนมัติ (Sympathomimetic Blocking Drugs) เช่น ยากัวเนธิดีน (Guanethidine) เพราะอาจส่งผลให้ความดันโลหิตต่ำมากเกินไป
ยาทาเฉพาะที่อื่น ๆ เช่น
ยาคอร์ติโคสเตียรอยด์
ยาเรตินอยด์ เพราะอาจทำให้ประสิทธิภาพในการดูดซึมยาเพิ่มมากขึ้น
ตัวอย่างยาและสมุนไพรข้างต้นเป็นเพียงส่วนหนึ่งที่อาจทำปฏิกิริยากับยา Minoxidil เท่านั้น หากผู้ป่วยกำลังใช้ยาหรือผลิตภัณฑ์ใด ๆ อยู่ ควรแจ้งให้แพทย์และเภสัชกรทราบก่อนเสมอ เพื่อความปลอดภัยต่อร่างกาย
ผลข้างเคียงจากการใช้ยา Minoxidil
การใช้ยา Minoxidil ชนิดรับประทาน อาจทำให้เกิดผลข้างเคียงบางประการ เช่น
มีอาการ
เจ็บหน้าอก
โดยอาการเจ็บอาจลามไปบริเวณกรามหรือไหล่ หรือหากมีอาการเจ็บหน้าอกอยู่แล้วอาจทำให้อาการแย่ลงได้
หัวใจเต้นเร็ว ใจสั่น รู้สึกหวิว ๆ และหายใจถี่
มีอาการบวมที่ขา ข้อเท้า หรือเท้า
น้ำหนักตัวเพิ่มขึ้นอย่างรวดเร็ว
รู้สึกเจ็บแสบผิวหนัง ร่วมกับเกิดผื่นสีแดงหรือม่วง
มีของเหลวเกิดขึ้นที่ปอด อาจทำให้รู้สึกเจ็บเวลาหายใจ หายใจเร็ว หอบเหนื่อย หรือ
ไอแบบมีเสมหะ
ส่วนการใช้ยา Minoxidil ชนิดยาทาเฉพาะที่ อาจทำให้เกิดผลข้างเคียงได้เช่นกัน ไม่ว่าจะเป็นผมหรือขนตามร่างกายเปลี่ยนสี เปลี่ยนแปลงความยาว ความหนา หรือมีผิวสัมผัสเปลี่ยนแปลงไป รวมถึงอาจเกิดผื่นคัน รู้สึก
เจ็บเต้านม
คลื่นไส้ หรืออาเจียนร่วมด้วย
นอกจากนี้ หากพบว่ามีอาการแพ้ยาเกิดขึ้น ได้แก่ เกิด
ลมพิษ
หายใจลำบาก ใบหน้า ริมฝีปาก ลิ้น และลำคอบวม ควรรีบไปพบแพทย์
ดูเพิ่มเติมเกี่ยวกับ :