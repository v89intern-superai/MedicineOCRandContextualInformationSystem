Tizanidine (ทิซานิดีน)
Tizanidine (ทิซานิดีน)
เป็นยาคลายกล้ามเนื้อชนิดออกฤทธิ์ระยะสั้นหรือยาแอลฟา อะดรีเนอร์จิก อะโกนิสต์ มีฤทธิ์ช่วยผ่อนคลายกล้ามเนื้อและยับยั้งกระแสประสาทส่วนกลางที่ทำหน้าที่รับรู้ความรู้สึกเจ็บปวดที่ถูกส่งไปยังสมอง นำมาใช้รักษาภาวะกล้ามเนื้อหดเกร็ง รักษาอาการปวดจากกล้ามเนื้อกระตุกที่เกี่ยวข้องกับภาวะทางระบบกล้ามเนื้อและกระดูก หรืออาจใช้รักษาโรคอื่น ๆ ตามดุลยพินิจของแพทย์
ยา Tizanidine มีข้อห้ามใช้และอาจเกิดผลข้างเคียงได้ ดังนั้น การใช้ยาควรอยู่ภายใต้คำแนะนำของแพทย์และเภสัชกรเสมอ
เกี่ยวกับยา Tizanidine
กลุ่มยา
ยาคลายกล้ามเนื้อ
ประเภทยา
ยาตามใบสั่งแพทย์
สรรพคุณ
รักษาอาการปวดจากกล้ามเนื้อกระตุกที่เกี่ยวข้องกับภาวะทางระบบกล้ามเนื้อและกระดูก
กลุ่มผู้ป่วย
ผู้ใหญ่ และผู้สูงอายุ
รูปแบบของยา
ยารับประทาน
คำเตือนในการใช้ยา Tizanidine
แจ้งให้แพทย์ทราบก่อนใช้ยานี้ หากมีประวัติ
แพ้ยา
หรือส่วนประกอบของยาชนิดนี้ และแพ้ยาชนิดอื่น อาหาร หรือสารใด ๆ
แจ้งให้แพทย์ทราบเกี่ยวกับยาทุกชนิดที่กำลังใช้อยู่ โดยเฉพาะยาฟลูวอกซามีน ยาไซโปรฟลอกซาซิน
รวมไปถึงยาที่ทำให้เกิด
อา
การง่วงซึม ได้แก่
ยาแก้แพ้
ยารักษาอาการนอนไม่หลับหรือวิตกกังวล ยาแก้ปวด และ
ยาคลายกล้ามเนื้อ
ชนิดอื่น ๆ
แจ้งให้แพทย์ทราบก่อนใช้ยานี้ หากป่วยเป็นโรคไต โรคตับ หรือมี
ภาวะ
ความดันโลหิตต่ำ
หลีกเลี่ยงการดื่มแอลกอฮอล์ในระหว่างที่ใช้ยานี้ เพราะอาจเพิ่มความเสี่ยงให้เกิดผลข้างเคียงจากการใช้ยา
ระหว่างที่ใช้ยานี้ ให้ผู้ป่วยระมัดระวังในการขับรถหรือการทำกิจกรรมที่ต้องอาศัยความตื่นตัว เพราะยาอาจทำให้ความคิดและปฏิกิริยาตอบสนองของร่างกายบกพร่อง
หลีกเลี่ยงการลุกขึ้นจากท่านั่งหรือท่านอนเร็วเกินไป ควรลุกขึ้นอย่างช้า ๆ เพราะยาอาจทำให้มีอาการเวียนศีรษะจนเสี่ยงเกิดอุบัติเหตุหรือหกล้มได้
ระหว่างที่ใช้ยานี้ ห้ามทำกิจกรรมที่ต้องอาศัยการทรงตัวหรือการเคลื่อนไหวร่างกายอย่างระมัดระวัง เพราะยาจะลดการตึงตัวของกล้ามเนื้อ ซึ่งอาจทำให้เกิดอันตรายต่อผู้ป่วยได้
ผู้ที่ตั้งครรภ์ วางแผนมีบุตร หรือกำลังให้นมบุตร ควรปรึกษาแพทย์ถึงข้อดีและข้อเสียของยาก่อนใช้ยานี้
หากต้องการปรับเปลี่ยนรูปแบบหรือปริมาณการใช้ยา ให้ปรึกษาแพทย์ก่อนทุกครั้ง เพื่อป้องกันการเกิดผลข้างเคียง
ปริมาณการใช้ยา Tizanidine
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยมีตัวอย่างการใช้ยา ดังนี้
ภาวะกล้ามเนื้อหดเกร็ง
ผู้ใหญ่อายุมากกว่า 18 ปี
รับประทานยาปริมาณเริ่มต้นครั้งละ 2 มิลลิกรัม วันละ 1 ครั้ง และเพิ่มปริมาณยา 2 มิลลิกรัม ในช่วงระหว่าง 3-4 วัน จากนั้นเพิ่มปริมาณจนถึง 24 กรัม/วัน โดยแบ่งรับประทาน 3-4 ครั้ง การเพิ่มปริมาณยาขึ้นอยู่กับการตอบสนองต่อยา ปริมาณยาสูงสุดไม่เกิน 8 มิลลิกรัม/ครั้ง และไม่เกิน 24 มิลลิกรัม/วัน
ผู้สูงอายุ
ไม่แนะนำให้รับประทานยานี้
อาการปวดจากกล้ามเนื้อกระตุกที่เกี่ยวข้องกับภาวะทางระบบกล้ามเนื้อและกระดูก
ผู้ใหญ่อายุมากกว่า 18 ปี
รับประทานยาครั้งละ 2-4 มิลลิกรัม วันละ 3 ครั้ง
ผู้สูงอายุ
ไม่แนะนำให้รับประทานยานี้
การใช้ยา Tizanidine
ใช้ยาตามฉลากและตามคำสั่งแพทย์อย่างเคร่งครัด ไม่ใช้ยานี้ในปริมาณมากกว่า น้อยกว่า หรือติดต่อกันนานกว่าที่แพทย์แนะนำ หากมีข้อสงสัยควรสอบถามแพทย์หรือเภสัชกรก่อนใช้ยาเสมอ
รับประทานยานี้พร้อมมื้ออาหารหรือระหว่างมื้ออาหารก็ได้ แต่ให้รับประทานแบบเดียวกันตลอด ไม่ควรรับประทานพร้อมอาหารสลับกับระหว่างมื้ออาหาร เพราะการเปลี่ยนแปลงเวลาการรับประทานยาอาจทำให้ยามีประสิทธิภาพลดลงหรือเสี่ยงเกิดผลข้างเคียงมากขึ้น
หากมีการเปลี่ยนแปลงวิธีหรือปริมาณการใช้ยา ให้ผู้ป่วยใช้ยาตามที่แพทย์สั่งอย่างเคร่งครัด หากพบผลข้างเคียงที่เปลี่ยนแปลงไปหรือประสิทธิภาพของยาลดลง ควรไปพบแพทย์
เนื่องจากยานี้เป็นยาที่ออกฤทธิ์ระยะสั้นและจะเห็นผลอย่างชัดเจนในระหว่าง 1-3 ชั่วโมง ภายหลังจากการใช้ยา ผู้ป่วยจึงควรใช้ยาเมื่อจำเป็นเท่านั้น
ห้ามใช้ยานี้เกิน 3 ครั้ง ในช่วง 24 ชั่วโมง ยกเว้นในกรณีที่แพทย์เห็นว่าจำเป็น โดยเว้นระยะ 6-8 ชั่วโมง ในแต่ละครั้ง และไม่ควรใช้ยาเกิน 36 มิลลิกรัม/วัน เ
พราะการใช้ยานี้ในปริมาณมากเกินไปอาจทำให้ตับเกิดความเสียหายได้ โดยระหว่างที่ใช้ยา ผู้ป่วยจะได้รับการตรวจการทำงานของตับตาม
ที่
แพทย์สั่งเป็นประจำ
หากลืมใช้ยาตามเวลาที่กำหนด ให้ใช้ยาทันทีที่นึกขึ้นได้ แต่หากใกล้ถึงเวลาใช้ยาในรอบถัดไป ให้ข้ามไปใช้ยารอบต่อไป และไม่เพิ่มปริมาณยาเป็น 2 เท่า
หากต้องการหยุดใช้ยาให้ปรึกษาแพทย์ เพราะการหยุดใช้ยาอย่างกะทันหันหลังจากที่ใช้ยาติดต่อกันเป็นระยะเวลานาน อาจทำให้เกิดอาการถอนยา เช่น เวียนศีรษะ หัวใจเต้นเร็ว มีอาการสั่น และวิตกกังวล
หากสงสัยว่าตนใช้ยาเกินกว่าปริมาณที่กำหนด ควรแจ้งให้แพทย์ทราบทันที
เก็บยาไว้ที่อุณหภูมิห้อง ให้ห่างจากความร้อนและความชื้น
ปรึกษาแพทย์หรือเภสัชกรถึงวิธีการเก็บยาและการกำจัดยาที่ไม่ได้ใช้แล้วอย่างเหมาะสม
ผลข้างเคียงจากการใช้ยา Tizanidine
การใช้ยา Tizanidine อาจทำให้เกิดผลข้างเคียง ได้แก่ เวียนศีรษะ ปวดศีรษะ
อ่
อนเพลีย
ง่วงซึม นอนไม่หลับ วิตกกังวล มองเห็นไม่ชัด มีอาการคล้ายไข้หวัด ปากแห้ง มีปัญหาในการพูด ผลตรวจการทำงานของตับผิดปกติ น้ำมูกไหล เจ็บคอ มีปัญหาในการปัสสาวะ คลื่นไส้ อาเจียน ท้องผูก ไม่สามารถควบคุมการเคลื่อนไหวของกล้ามเนื้อได้ ความดันต่ำ หัวใจเต้นช้า ปวดกล้ามเนื้อ กล้ามเนื้ออ่อนแร
ง รู้สึกวิงเวียน คล้ายจะเป็นลม เจ็บหรือแสบเวลาปัสสาวะ ปัสสาวะสีเข้ม
เป็นต้น ผู้ป่วยที่มีอาการเหล่านี้ควรปรึกษาแพทย์
หากพบผลข้างเคียงที่รุนแรงอย่างอาการแพ้ยา เช่น ลมพิษ หายใจลำบาก หน้าบวม ริมฝีปากบวม ลิ้นบวม คอบวม
มีอาการหลอน หรือสับสน
ควรหยุดใช้ยาและไปพบแพทย์ทันที และหากพบอาการผิดปกติใด ๆ เพิ่มเติม ควรแจ้งให้แพทย์ทราบด้วยเช่นกัน
ดูเพิ่มเติมเกี่ยวกับ :