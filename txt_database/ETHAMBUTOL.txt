Ethambutol (อีแทมบูทอล)
Ethambutol (อีแทมบูทอล)
เป็นยารักษาวัณโรค ออกฤทธิ์่โดยช่วยยับยั้งการเจริญเติบโตของแบคทีเรีย หรืออาจใช้รักษาโรคอื่น ๆ ตามดุลยพินิจของแพทย์
ยา Ethambutol มีข้อห้ามใช้และอาจเกิดผลข้างเคียงได้ ดังนั้น การใช้ยาควรอยู่ภายใต้คำแนะนำของแพทย์และเภสัชกรเสมอ
เกี่ยวกับยา Ethambutol
กลุ่มยา
ยารักษาวัณโรค
ประเภทยา
ยาตามใบสั่งแพทย์
สรรพคุณ
รักษาวัณโรคปอด และวัณโรคนอกปอด
กลุ่มผู้ป่วย
เด็ก และผู้ใหญ่
รูปแบบของยา
ยารับประทาน
คำเตือนในการใช้ยา Ethambutol
แจ้งให้แพทย์ทราบก่อนใช้ยาหากมีประวัติ
แพ้ยา
หรือส่วนประกอบของยาชนิดนี้ และแพ้ยาชนิดอื่น อาหาร หรือสารใด ๆ
แจ้งให้แพทย์ทราบเกี่ยวกับยาทุกชนิดที่กำลังใช้อยู่ ทั้งยาที่แพทย์สั่ง ยาที่ซื้อใช้ด้วยตนเอง วิตามิน และสมุนไพร เพราะมียาหลายชนิดที่อาจมีปฏิกิริยากับยานี้
แจ้งให้แพทย์ พยาบาล เภสัชกร และทันตแพทย์ทราบว่ากำลังใช้ยานี้ก่อนเข้ารับการรักษาใด ๆ
แจ้งให้แพทย์ทราบก่อนใช้ยา หากมีอาการตาบวม มีการมองเห็นเปลี่ยนแปลงไปอย่างไม่สามารถอธิบายได้ หรือเป็น
โรคเก๊าท์
ห้ามใช้ยาติดต่อกันนานกว่าที่แพทย์สั่ง เพราะอาจทำให้เกิดการติดเชื้อซ้ำซ้อน
ระหว่างที่ใช้ยานี้ ผู้ป่วยต้องเข้ารับการตรวจเลือดหรือตรวจสุขภาพดวงตาตามที่แพทย์สั่ง
ผู้ที่ตั้งครรภ์ วางแผนมีบุตร หรือกำลังให้นมบุตร ควรปรึกษาแพทย์ถึงข้อดีและข้อเสียของยาก่อนใช้ยานี้
ปริมาณการใช้ยา Ethambutol
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยมีตัวอย่างการใช้ยา ดังนี้
รักษา
วัณโรคปอด
และวัณโรคนอกปอด
ผู้ใหญ่
รับประทานยาปริมาณ 15-25 มิลลิกรัม/น้ำหนักตัว 1 กิโลกรัม วันละ 1 ครั้ง หรือ 25-30 มิลลิกรัม/น้ำหนักตัว 1 กิโลกรัม สัปดาห์ละ 3 ครั้ง โดยส่วนใหญ่จะให้รับประทานพร้อมกับยาไอโซไนอาซิด ยาไรแฟมพิน และยาไพราซินาไมด์ ในช่วง 8 สัปดาห์แรกและใช้ยาอย่างต่อเนื่อง สำหรับผู้ป่วยที่มีประวัติใช้ยาต้านจุลชีพ ให้รับประทานยาปริมาณ 25 มิลลิกรัม/น้ำหนักตัว 1 กิโลกรัม/วัน เป็นเวลา 60 วัน หลังจากนั้นให้รับประทานยา 15 มิลลิกรัม/น้ำหนักตัว 1 กิโลกรัม
เด็ก
รับประทานยาปริมาณ 15-20 มิลลิกรัม/น้ำหนักตัว 1 กิโลกรัม วันละ 1 ครั้ง เป็นเวลา 60 วัน หลังจากนั้นให้รับประทานยาปริมาณ 15 มิลลิกรัม/น้ำหนักตัว 1 กิโลกรัม
การใช้ยา Ethambutol
ใช้ยาตามฉลากและตามคำสั่งแพทย์อย่างเคร่งครัด หากมีข้อสงสัยควรสอบถามแพทย์หรือเภสัชกรก่อนใช้ยาเสมอ
ยานี้อาจต้องใช้ร่วมกับยาอื่น ๆ จึงควรปรึกษาแพทย์เกี่ยวกับการใช้ยาอย่างละเอียด
รับประทานยาพร้อมอาหารหรือไม่ก็ได้ และควรรับประทานยาในเวลาเดิมทุกวัน โดยต้องไม่ลืมใช้ยา เพื่อประสิทธิภาพสูงสุดทางการรักษา
ใช้ยา Ethambutol อย่างต่อเนื่องจนครบตามที่แพทย์สั่ง แม้อาการจะดีขึ้นแล้วก็ตาม
หลีกเลี่ยงการใช้ผลิตภัณฑ์ที่มีส่วนประกอบของอะลูมิเนียมในช่วง 4 ชั่วโมงหลังใช้ยา Ethambutol โดยเฉพาะยาลดกรด เพราะยาลดกรดบางชนิดอาจทำให้ร่างกายดูดซึมยานี้ได้ยากขึ้น
หากลืมใช้ยาตามเวลาที่กำหนด ให้ใช้ยาทันทีที่นึกขึ้นได้ แต่หากใกล้ถึงเวลาใช้ยาในรอบถัดไป ให้ข้ามไปใช้ยารอบต่อไป และไม่เพิ่มปริมาณยาเป็น 2 เท่า
แจ้งให้แพทย์ทราบหากอาการไม่ดีขึ้นหรือแย่ลง
หากสงสัยว่าตนใช้ยาเกินกว่าปริมาณที่กำหนด ควรแจ้งให้แพทย์ทราบทันที
ห้ามให้ผู้อื่นใช้ยานี้ และห้ามใช้ยาของผู้อื่น
เก็บยาไว้ที่อุณหภูมิห้อง ให้ห่างจากแสงแดดและความชื้น รวมถึงเก็บให้พ้นมือเด็กและสัตว์เลี้ยง
ปรึกษาแพทย์หรือเภสัชกรถึงวิธีเก็บและวิธีกำจัดยาที่ไม่ได้ใช้แล้วอย่างเหมาะสม
ผลข้างเคียงจากการใช้ยา Ethambutol
การใช้ยา Ethambutol อาจทำให้เกิดผลข้างเคียง ได้แก่ เวียนศีรษะ ปวดศีรษะ อาเจียน ไม่อยากอาหาร ปวดท้อง รู้สึกเหนื่อยหรืออ่อนแรง เป็นต้น หากอาการดังกล่าวไม่หายไปหรือรบกวนการใช้ชีวิตประจำวัน ผู้ป่วยควรไปพบแพทย์
หากพบผลข้างเคียงที่รุนแรงจากการใช้ยา Ethambutol ดังต่อไปนี้ ควรหยุดใช้ยาหรือไปพบแพทย์ทันที
อาการแพ้ยา เช่น คัน ผื่นขึ้น ใบหน้าบวม ลิ้นบวม คอบวม เวียนศีรษะรุนแรง มีปัญหาในการหายใจ
การมองเห็นเปลี่ยนแปลง เช่น สายตาแย่ลง มองเห็นไม่ชัด
ตาบอดสี
และประสาทตาอักเสบ เป็นต้น เพราะควรได้รับการตรวจตาทุก 2-4 สัปดาห์
มีอาการของโรคตับ เช่น คลื่นไส้ อาเจียนอย่างต่อเนื่อง เหนื่อยหรืออ่อนแรงผิดปกติ ปวดท้องรุนแรง
ดีซ่าน
เป็นต้น
ชาที่แขนหรือขา
ปวดข้อหรือนิ้วเท้า
ฟกช้ำหรือมีเลือดออกง่ายกว่าปกติ
หลอน สับสน
มีสัญญาณของการติดเชื้อเพิ่มเติม เช่น มีไข้ เจ็บคอ เป็นต้น
นอกจากนี้ หากผู้ป่วยพบอาการผิดปกติใด ๆ เพิ่มเติม ควรรีบแจ้งให้แพทย์ทราบด้วยเช่นกัน
ดูเพิ่มเติมเกี่ยวกับ :