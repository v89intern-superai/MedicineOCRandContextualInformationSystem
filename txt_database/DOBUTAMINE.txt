Dobutamine (โดบูทามีน)
Dobutamine (โดบูทามีน)
เป็นยาที่ออกฤทธิ์ช่วยให้หัวใจสามารถสูบฉีดเลือดได้ดียิ่งขึ้น ซึ่งจะช่วยกระตุ้นกล้ามเนื้อหัวใจและเพิ่มการไหลเวียนโลหิต นำมาใช้รักษาภาวะหัวใจวายเฉียบพลัน และใช้ในการตรวจสมรรถภาพหัวใจ นอกจากนี้ ยังอาจใช้รักษาโรคอื่น ๆ ตามดุลยพินิจของแพทย์ด้วย
เกี่ยวกับยา Dobutamine
กลุ่มยา
ยาโรคหัวใจ
ประเภทยา
ยาตามใบสั่งแพทย์
สรรพคุณ
รักษาภาวะหัวใจวายเฉียบพลัน และใช้ในการตรวจสมรรถภาพหัวใจ
กลุ่มผู้ป่วย
เด็ก และผู้ใหญ่
รูปแบบของยา
ยาฉีด
คำเตือนในการใช้ยา Dobutamine
แจ้งให้แพทย์ทราบก่อนใช้ยานี้ หากมีประวัติ
แพ้ยา
หรือส่วนประกอบของยาชนิดนี้ และแพ้ยาชนิดอื่น อาหาร หรือสารใด ๆ
แจ้งให้แพทย์ทราบเกี่ยวกับยาทุกชนิดที่กำลังใช้อยู่ ทั้งยาที่แพทย์สั่ง ยาที่ซื้อใช้ด้วยตนเอง วิตามิน และสมุนไพร เพราะมียาหลายชนิดที่อาจมีปฏิกิริยากับยานี้
แจ้งให้แพทย์ พยาบาล เภสัชกร และทันตแพทย์ทราบว่ากำลังใช้ยานี้ก่อนเข้ารับการรักษาใด ๆ
ผู้ที่เป็นโรคกล้ามเนื้อหัวใจหนาตัวผิดปกติ (Idiophathic Hypertrophic Subaortic Stenosis)
ความดันโลหิตสูง
โรคลิ้นหัวใจ และโรคหืด ให้ปรึกษาแพทย์ก่อนใช้ยาเสมอ
ผู้ที่มีประวัติแพ้ซัลไฟต์ ให้ปรึกษาแพทย์ก่อนใช้ยานี้ เพราะยาบางยี่ห้ออาจมีซัลไฟต์เป็นส่วนประกอบ
ระหว่างที่ใช้ยา ผู้ป่วยต้องเข้ารับการตรวจเลือด วัดความดันโลหิต และวัดอัตราการเต้นของหัวใจตามที่แพทย์สั่ง
ผู้ป่วยอาจจำเป็นต้องเข้าตรวจการทำงานของหัวใจในระหว่างที่ใช้ยา Dobutamine และให้ปรึกษาแพทย์เกี่ยวกับการตรวจดังกล่าวด้วย
ผู้ที่ตั้งครรภ์ วางแผนมีบุตร หรือกำลังให้นมบุตร ควรปรึกษาแพทย์ถึงข้อดีและข้อเสียของยาก่อนใช้ยานี้
ปริมาณการใช้ยา Dobutamine
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยมีตัวอย่างการใช้ยา ดังนี้
หัวใจวาย
เฉียบพลัน
ผู้ใหญ่
ฉีดยาเข้าทางหลอดเลือดดำปริมาณ 2.5-10 ไมโครกรัม/น้ำหนักตัว 1 กิโลกรัม/นาที โดยปริมาณยาที่ใช้อาจอยู่ที่ 0.5-40 ไมโครกรัม/น้ำหนักตัว 1 กิโลกรัม/นาที ซึ่งการปรับปริมาณยาขึ้นอยู่กับระดับความดันโลหิต อัตราการเต้นของหัวใจ และปริมาณปัสสาวะของผู้ป่วยด้วย
เด็กแรกเกิด-อายุ 18 ปี
ฉีดยาปริมาณเริ่มต้น 5 ไมโครกรัม/น้ำหนักตัว 1 กิโลกรัม/นาที อาจปรับยาเป็น 2-20 ไมโครกรัม/น้ำหนักตัว 1 กิโลกรัม/นาที โดยขึ้นอยู่กับการตอบสนองต่อยา
การตรวจสมรรถภาพหัวใจ
ผู้ใหญ่
ฉีดยาเข้าทางหลอดเลือดดำปริมาณ 5 ไมโครกรัม/น้ำหนักตัว 1 กิโลกรัม/นาที เป็นเวลา 8 นาที ให้ยาโดยเครื่องควบคุมการให้สารละลายทางหลอดเลือดที่มียาสารละลายปริมาณ 1 มิลลิกรัม/มิลลิลิตร และเพิ่มปริมาณยาครั้งละ 5 ไมโครกรัม/น้ำหนักตัว 1 กิโลกรัม/นาที จนถึงปริมาณสูงสุดไม่เกิน 20 ไมโครกรัม/น้ำหนักตัว 1 กิโลกรัม/นาที โดยแต่ละครั้งให้หยดยาเข้าทางหลอดเลือดดำเป็นเวลา 8 นาที ก่อนเพิ่มปริมาณยาในครั้งต่อไป
การใช้ยา Dobutamine
ใช้ยาตามฉลากและตามคำสั่งแพทย์อย่างเคร่งครัด หากมีข้อสงสัยควรสอบถามแพทย์หรือเภสัชกรก่อนใช้ยาเสมอ
ยา Dobutamine ใช้ฉีดเข้าทางหลอดเลือดโดยแพทย์หรือพยาบาลตามสถานพยาบาลเท่านั้น
ห้ามให้ผู้อื่นใช้ยานี้ และห้ามใช้ยาของผู้อื่น
แจ้งให้แพทย์ทราบหากอาการไม่ดีขึ้นหรือแย่ลง
กรณีที่รับยาฉีดมาเก็บไว้ที่บ้าน ให้ปรึกษาแพทย์ พยาบาล หรือเภสัชกร ถึงวิธีเก็บและกำจัดยาที่ไม่ได้ใช้แล้วอย่างเหมาะสม
เก็บยาให้พ้นจากเด็กและสัตว์เลี้ยง
ผลข้างเคียงจากการใช้ยา Dobutamine
การใช้ยา Dobutamine อาจทำให้เกิดผลข้างเคียง ได้แก่ คลื่นไส้ อาเจียน มีไข้ ปวดศีรษะ เป็น
ตะคริว
ที่ขา และรู้สึกคล้ายโดนเข็มทิ่ม เป็นต้น หากอาการดังกล่าวไม่หายไปหรือรบกวนการใช้ชีวิตประจำวัน ผู้ป่วยควรไปพบแพทย์
ทั้งนี้ ควรหยุดใช้ยาและไปพบแพทย์ทันที หากพบผลข้างเคียงที่รุนแรงจากการใช้ยา Dobutamine ดังต่อไปนี้
อาการแพ้ยา เช่น ลมพิษ หายใจลำบาก หน้าบวม ริมฝีปากบวม ลิ้นบวม คอบวม มีผื่นคัน ผิวหนังบวมแดง มีเม็ดพุพอง ผิวลอกพร้อมกับมีไข้หรือไม่มีไข้ แน่นหน้าอกหรือลำคอ หายใจเสียงดัง มีปัญหาในการหายใจหรือการพูด
เสียงแหบ
เป็นต้น
มีไข้
ระคายเคือง หรือเจ็บบริเวณที่ฉีดยา
หายใจไม่อิ่ม
หัวใจเต้นเร็ว หรือรู้สึกหัวใจเต้นไม่ปกติ
ปวดศีรษะหรือเวียนศีรษะอย่างรุนแรง
หมดสติ
นอกจากนี้ หากผู้ป่วยพบอาการผิดปกติใด ๆ เพิ่มเติม ควรรีบแจ้งให้แพทย์ทราบด้วยเช่นกัน
ดูเพิ่มเติมเกี่ยวกับ :