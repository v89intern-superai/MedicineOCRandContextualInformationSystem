Betahistine (เบตาฮีสทีน)
Betahistine (เบตาฮีสทีน)
เป็นยาบรรเทาและป้องกันอาการเวียนศีรษะจากน้ำในหูไม่เท่ากันหรือโรคเมเนียส์ เชื่อกันว่ายามีกลไกการทำงานที่ช่วยเพิ่มการไหลเวียนโลหิตบริเวณหูชั้นใน ซึ่งจะช่วยลดจำนวนของเหลวภายในหูชั้นใน และป้องกันอาการป่วยจากน้ำในหูไม่เท่ากัน เช่น อาการเวียนศีรษะ เป็นต้น
ยา Betahistine มีข้อห้ามใช้และอาจเกิดผลข้างเคียงได้ ดังนั้น การใช้ยาควรอยู่ภายใต้คำแนะนำของแพทย์และเภสัชกรเสมอ
เกี่ยวกับยา Betahistine
กลุ่มยา
ยารักษาอาการวิงเวียนศีรษะ
ประเภทยา
ยาตามใบสั่งแพทย์
สรรพคุณ
รักษาและป้องกันอาการเวียนศีรษะจากน้ำในหูไม่เท่ากัน
กลุ่มผู้ป่วย
ผู้ใหญ่
รูปแบบของยา
ยารับประทาน
คำเตือน
การใช้ยา
Betahistine
ก่อนใช้ยานี้ ควรแจ้งให้แพทย์ทราบหากมีโรคประจำตัวหรือประวัติการเจ็บป่วยด้วยภาวะต่าง ๆ โดยเฉพาะโรคภูมิแพ้ โรคหืด แผลในกระเพาะอาหาร และเนื้องอกที่ต่อมหมวกไต เพราะตัวยาอาจไม่เหมาะสมกับการรักษาผู้ที่มีโรคหรือภาวะดังกล่าว โดยมักใช้รักษาในกรณีจำเป็นเท่านั้น
ควรแจ้งให้แพทย์ทราบ หากมีประวัติแพ้ยาชนิดนี้ หรือกำลังใช้ยาชนิดอื่น ๆ อยู่ ทั้งยาที่สั่งโดยแพทย์ ยาที่ซื้อใช้เอง รวมถึงยาจาก
การ
รักษาโดยแพทย์ทางเลือก เช่น ยาสมุนไพร เป็นต้น
หญิงตั้งครรภ์หรือกำลังให้นมบุตรควรปรึกษาแพทย์ก่อนใช้ยา เพื่อหลีกเลี่ยงผลกระทบต่อสุขภาพมารดาและทารก เพราะแพทย์จะพิจารณาใช้ยานี้ในกรณีที่จำเป็นเท่านั้น
ก่อนเข้ารับการผ่าตัดหรือการรักษาฟัน ควรแจ้งให้แพทย์ทราบว่ากำลังใช้ยานี้
ไม่แนะนำให้ใช้ยานี้ในผู้ป่วยเด็ก
ปริมาณการใช้ยา Betahistine
รักษา
น้ำในหูไม่เท่ากัน
หรือโรคเมเนียส์ (Meniere's disease)
ผู้ใหญ่
Betahistine HCl เริ่มรับประทาน 8-16 มิลลิกรัม วันละ 3 ครั้ง จากนั้นรับประทานต่อเนื่อง 24-48 มิลลิกรัม/วัน
Betahistine Mesilate รับประทานปริมาณ 6-12 มิลลิกรัม วันละ 3 ครั้ง
ทั้งนี้ ปริมาณยาและระยะเวลาในการใช้ยาขึ้นอยู่กับดุลยพินิจของแพทย์ผู้รักษาด้วย
การ
ใช้ยา
Betahistine
ควรใช้ยาตามฉลากหรือตามที่แพทย์สั่งอย่างเคร่งครัด ไม่ใช้ยาในปริมาณที่มากกว่า น้อยกว่า หรือติดต่อกันนานเกินกว่าที่แพทย์แนะนำ หากมีข้อสงสัยควรสอบถามแพทย์หรือเภ
สัช
กร
ให้รับประทานยา Betahistine พร้อมน้ำเปล่า และควรรับประทานยาพร้อมมื้ออาหาร เพื่อลดผลข้างเคียงของยาที่อาจทำให้คลื่นไส้ ท้องอืด หรือแน่นท้อง แต่การรับประทานยาพร้อมมื้ออาหารอาจทำให้การดูดซึมยาช้าลงได้เช่นกัน
ควรรับประทานยาในเวลาเดียวกันทุกวัน เพื่อป้องกันการลืมรับประทานยา
หากซื้อยาอื่น ๆ มาใช้เอง ควรสอบถามเภสัชกรว่าใช้ร่วมกับยา Betahistine ได้หรือไม่ เพราะหากใช้ยานี้ร่วมกับยาแก้แพ้บางชนิด อาจทำให้ประสิทธิภาพทางการรักษาของยา Betahistine ลดลงได้
ไม่ควรให้ผู้อื่นใช้ยานี้ แม้จะมีอาการป่วยที่ใกล้เคียงกันก็ตาม
หากลืมรับประทานยาตามเวลาที่กำหนด ให้รับประทานยาทันที แต่หากใกล้ถึงช่วงเวลารับประทานยารอบถัดไป ให้ข้ามไปรับประทานยารอบต่อไป และไม่ควรเพิ่มปริมาณยาเป็น 2 เท่า
ควรเก็บยาไว้ที่อุณหภูมิห้อง ให้พ้นจากแสงแดด ความชื้น และความร้อน
หากยาหมดอายุ ให้ทิ้งทันที
ผลข้างเคียงจากการใช้ยา Betahistine
การใช้ย
า Betahistine อาจทำให้เกิดผลข้างเคียงที่พบได้ทั่วไป ได้แก่ ปวดศีรษะ คลื่นไส้
อาหารไม่ย่อย
ท้องไส้ปั่นป่วน ส่วนผลข้างเคียงที่พบได้น้อยแต่อาจเกิดขึ้นได้ ได้แก่
ท้องอืด
ไม่สบายท้อง หรือเกิดภูมิแพ้ที่ผิวหนัง เช่น มีผื่นขึ้นและคันตามผิวหนัง หากพบว่าผิวหนังเกิดอาการแพ้ ในเบื้องต้นให้ผู้ป่วยใช้ครีมทาผิวช่วยเพิ่มความชุ่มชื้นเพื่อบรรเทาอาการ แต่หากอาการไม่หายไปแต่กลับแย่ลง รวมถึงพบความผิดปกติอื่น ๆ เกิดขึ้นหลังใช้ยา ควรรีบปรึกษาแพทย์หรือเภสัชกร
ดูเพิ่มเติมเกี่ยวกับ :