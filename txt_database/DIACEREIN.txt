ไดอะเซอรีน (Diacerein)
Diacerein
(ไดอะเซอรีน)
เป็นยาที่ใช้บรรเทาอาการปวดและลดการอักเสบของโรคข้อเสื่อม
(Osteoarthritis)
โดยออกฤทธิ์ยับยั้งการทำงานของโปรตีนที่มีส่วนทำให้เกิดการอักเสบ ตัวยาจึงช่วยต้านการอักเสบ ยับยั้งการสลายตัว รวมถึงช่วยเสริมสร้างกระดูก กระดูกอ่อน และเยื่อหุ้มไขข้อในผู้ที่เป็นโรคข้อเสื่อมได้
ยา
Diacerein จัดอยู่ในกลุ่มยาบรรเทาอาการข้อเสื่อมที่ออกฤทธิ์ช้า จึงมักถูกใช้ในการรักษา
โรคข้อเสื่อม
ที่ไม่เฉียบพลันเป็นหลัก โดยแพทย์อาจใช้เสริมกับกลุ่มยาระงับปวดและ
กลุ่มยาต้านอักเสบที่ไม่ใช่สเตียรอยด์
(
NSAIDs
)
ร่วมด้วย
เกี่ยวกับยา Diacerein
กลุ่มยา
ยากลุ่ม Other Drugs Acting on Musculoskeletal System
ประเภทยา
ยาตามใบสั่งแพทย์
สรรพคุณ
บรรเทาอาการปวดและลดการอักเสบจากโรคข้อเสื่อม
กลุ่มผู้ป่วย
ผู้ใหญ่
การใช้ยาในหญิงตั้งครรภ์และผู้ให้นมบุตร
Category B
จากการศึกษาในสัตว์ ไม่พบความเสี่ยงในการทำให้เกิดความผิดปกติของตัวอ่อนในครรภ์สัตว์ แต่ไม่มีการศึกษาในมนุษย์หรืออาจพบผลไม่พึงประสงค์ในสัตว์ และยังไม่พบความเสี่ยงในมนุษย์เมื่อใช้ในช่วงสามเดือนแรกของการตั้งครรภ์ รวมทั้งไม่มีหลักฐานทางการศึกษาที่แสดงให้เห็นว่า มีความเสี่ยงเมื่อใช้ในช่วงหลังเดือนที่สามเป็นต้นไป ผู้ที่กำลังตั้งครรภ์หรือผู้ที่กำลังให้นมบุตร ควรปรึกษาแพทย์ก่อนการใช้ยา
รูปแบบของยา
ยารับประทาน
คำเตือนการใช้ยา
Diacerein
เพื่อความปลอดภัยในการใช้ยา
Diacerein
ผู้ป่วยควรระมัดระวังและปฏิบัติตามคำแนะนำดัง
นี้
แจ้งให้แพทย์ทราบหากมีประวัติการ
แพ้ยา
หรือส่วนประกอบของยา Diacerein รวมถึงยาชนิดอื่น ๆ เพราะอาจก่อให้เกิดผลกระทบต่อร่างกาย
แจ้งให้แพทย์ทราบถึงประวัติทางการแพทย์และอาการป่วยในปัจจุบัน โดยเฉพาะผู้ที่มีความไวต่อสารแอนทราควิโนน (Anthraquinone) มีอาการปวดท้องไม่ทราบสาเหตุ เป็นโรคโครห์น (Crohn’s Disease)
โรคลำไส้อักเสบ
ลำไส้อุดตัน ลำไส้แปรปวน โรคไตและโรคตับขั้นรุนแรง
แจ้งให้แพทย์ทราบหากวางแผนที่จะตั้งครรภ์ กำลังตั้งครรภ์ หรืออยู่ในช่วง
ให้นมบุตร
เนื่องจากยังไม่มีข้อสรุปทางการแพทย์ที่แน่ชัดว่าตัวยามีความปลอดภัยต่อผู้ที่ตั้งครรภ์และกำลังให้นมบุตร
การใช้ยา
Diacerein
ในผู้สูงอายุควรใช้ด้วยความระมัดระวัง เนื่องจากผู้สูงอายุอาจเกิดผลข้างเคียงจากการใช้ยาได้มากกว่าคนวัยอื่น
ปริมาณการใช้ยา Diacerein
ปริมาณและระยะเวลาในการใช้ยา
Diacerein
ขึ้นอยู่กับดุลยพินิจของแพทย์ผู้รักษา โดยตัวอย่างการใช้ยาเพื่อบรรเทาอาการปวดและลดการอักเสบจากโรคข้อเสื่อมมีดังนี้
ผู้ใหญ่ให้รับประทานยาครั้งละ 50 มิลลิกรัม วันละ 2 ครั้ง หรือรับประทานยา 50 มิลลิกรัม วันละ 1 ครั้งพร้อมมื้อเย็นเป็นเวลา 2
–
4 สัปดาห์ และอาจมีการเพิ่มปริมาณยาเป็น 100 มิลลิกรัม/วัน โดยปริมาณยาต่อครั้งจะแบ่งรับประทานตามที่แพทย์เห็นว่าเหมาะสมกับผู้ป่วย และระยะเวลาในการใช้ยาขึ้นอยู่กับการตอบสนองต่อยาของผู้ป่วย
การใช้ยา Diacerein
การใช้ยา Diacerein ควรรับประทานตามคำแนะนำของแพทย์หรือตามคำอธิบายบนฉลากเท่านั้น ไม่ควรรับประทานยามากกว่าหรือน้อยกว่าที่แพทย์กำหนด โดยยา Diacerein สามารถดูดซึมได้ดีหากรับประทานพร้อมกับอาหาร จึงควรรับประทานยาพร้อมมื้ออาหารหรือรับประทานหลังมื้ออาหารทันที
นอกจากนี้ ควรหลีกเลี่ยงการรับประทานยา Diacerein ร่วมกับ
ยาลดกรด
เพราะอาจทำให้ประสิทธิภาพของตัวยาลดลง หากต้องรับประทานยาลดกรด ควรรับประทานหลังจากรับประทานยา Diacerein อย่างน้อย 2 ชั่วโมง และหลีกเลี่ยงการดื่มเครื่องดื่มแอลกอฮอล์ในระหว่างการรับประทานยานี้ด้วย
ในกรณีที่
ลืมรับประทานยา
ตามเวลาที่กำหนด ให้รับประทานทันทีเมื่อนึกขึ้นได้ ถ้าหากนึกขึ้นได้ตอนที่ใกล้กับเวลารับประทานยาครั้งถัดไปให้ข้ามไปรับประทานครั้งถัดไป ไม่ต้องรับประทานยาซ้ำ 2 ครั้ง และควรแจ้งให้แพทย์ทราบหากลืมรับประทานยาบ่อยครั้ง
การเก็บรักษายา Diacerein ควรเก็บที่อุณหภูมิต่ำกว่า 30 องศาเซลเซียส หลีกเลี่ยงความชื้น การโดนแสง และเก็บให้พ้นมือเด็ก
ปฏิกิริยาระหว่างยา Diacerein กับยาอื่น
ยา
Diacerein
อาจทำปฏิกิริยากับยา วิตามิน หรือสมุนไพรบางชนิด ซึ่งอาจก่อให้เกิดผลข้างเคียงหรือทำให้ยามีประสิทธิภาพลดลง หากกำลังใช้ยาหรือผลิตภัณฑ์ใด ๆ อยู่ ควรแจ้งให้แพทย์และเภสัชกรทราบก่อนเสมอ โดยเฉพาะยาต่อไปนี้
ยาขับปัสสาวะ
เพราะอาจเพิ่มความเสี่ยงในการเกิดภาวะขาดน้ำและภาวะโพแทสเซียมในเลือดต่ำ
กลุ่มยาคาร์ดิแอกไกลโคไซด์ (Cardiac Glycoside) เช่น
ยาไดจอกซิน
(Digoxin) ยาดิจิท็อกซิน (Digitoxin) เพราะอาจเพิ่มความเสี่ยงในการเกิดภาวะหัวใจเต้นผิดจังหวะ
ยาปฏิชีวนะ
เช่น อะม็อกซีซิลลิน (Amoxicillin) กรดคลาวูลานิก (Clavulanic Acid) เพราะอาจเพิ่มความเสี่ยงในการเกิดอาการไม่พึงประสงค์ต่อระบบทางเดินอาหาร
ยาลดกรดที่มีส่วนประกอบของอะลูมิเนียมไฮดรอกไซด์ (Aluminium Hydroxide) แมกนีเซียมไฮดรอกไซด์ (Magnesium Hydroxide) และแคลเซียม เพราะอาจทำให้ประสิทธิภาพการดูดซึมของตัวยาลดลง
ผลข้างเคียงจากการใช้ยา Diacerein
การใช้ยา Diacerein อาจทำให้เกิดอาการท้องเสีย ซึ่งอาการมักจะดีขึ้นได้เมื่อมีการใช้ยาพร้อมกับรับประทานอาหาร หากมีอาการท้องเสียมากให้ดื่มน้ำเยอะ ๆ หรือดื่มเครื่องดื่มเกลือแร่ประเภท
ORS
(
Oral Rehydration Salts
)
เพื่อทดแทนน้ำและแร่ธาตุที่ร่างกายเสียไป
นอกจากนี้ ผลข้างเคียงอื่นที่อาจพบได้จากใช้ยา Diacerein เช่น ท้องอืด ปวดท้อง ปัสสาวะมีสีเหลืองเข้ม และมีผื่นขึ้น ซึ่งหากผลข้างเคียงต่าง ๆ ไม่ดีขึ้นหรือมีอาการรุนแรงมากกว่าเดิม ผู้ป่วยควรไปพบแพทย์
ดูเพิ่มเติมเกี่ยวกับ :