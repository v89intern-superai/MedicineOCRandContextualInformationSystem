Valbenazine
Valbenazine (วาลเบนาซีน)
เป็นยารักษาการเคลื่อนไหวใบหน้า ลิ้น และส่วนใดส่วนหนึ่งของร่างกายซ้ำ ๆ ในรูปแบบท่าทางที่ผิดปกติ (Tardive Dyskinesia) โดยออกฤทธิ์ช่วยลดสารสื่อประสาทในสมอง เช่น โดพามีน เซโรโทนิน และนอร์อิพิเนฟริน เป็นต้น ซึ่งสารเหล่านี้เกี่ยวข้องกับการทำงานของเส้นประสาทและกล้ามเนื้อ และอาจนำมาใช้รักษาโรคอื่น ๆ ตามดุลยพินิจของแพทย์ด้วย อย่างไรก็ตาม
ยาวาลเบนาซีนทำได้เพียงลดอาการที่เกิดขึ้น แต่ไม่สามารถรักษาภาวะดังกล่าวให้หายขาดได้
เกี่ยวกับยา
Valbenazine
กลุ่มยา
ยารักษากลุ่มอาการความผิดปกติของการเคลื่อนไหวร่างกาย
ประเภทยา
ยาตามใบสั่งแพทย์
สรรพคุณ
รักษากลุ่มอาการความผิดปกติของการเคลื่อนไหวร่างกาย
กลุ่มผู้ป่วย
ผู้ใหญ่
รูปแบบของยา
ยารับประทาน
การใช้ยาในหญิงตั้งครรภ์
ยังไม่มีการระบุหมวดหมู่สำหรับการใช้ยาในหญิงตั้งครรภ์ จากการศึกษาในสัตว์พบว่า ทำให้ตัวอ่อนในครรภ์สัตว์และสัตว์แรกเกิดเสียชีวิตเพิ่มขึ้น ตัวอ่อนในครรภ์สัตว์ยังมีพัฒนาการที่ล่าช้า และยังไม่มีข้อมูลเพียงพอที่แสดงให้เห็นว่า มีความเสี่ยงเมื่อใช้ในสตรีมีครรภ์ การใช้ยาอาจมีความเสี่ยงในการเกิดความผิดปกติต่อทารกในครรภ์ได้
คำเตือนในการใช้ยา
Valbenazine
เพื่อให้เกิดความปลอดภัยในการใช้ยา ผู้ป่วยควรระมัดระวังและปฏิบัติตามคำแนะนำดังต่อไปนี้
แจ้งให้แพทย์ทราบก่อนใช้ยา หากมีประวัติ
แพ้ยา
หรือส่วนประกอบของยาชนิดนี้ รวมถึงยาและสารอื่น ๆ เพราะยาอาจมีส่วนประกอบที่ทำให้เกิดอาการแพ้ยาหรือเกิดผลข้างเคียงอื่น ๆ ตามมาได้
แจ้งให้แพทย์ทราบก่อนใช้ยา หากผู้ป่วยเคยมีประวัติทางการแพทย์ เช่น
โรคหัวใจ
มีค่า QT ที่ผิดปกติหรือภาวะหัวใจเต้นผิดปกติอื่น ๆ ภาวะหัวใจวาย โรคตับ โรคไต เป็นต้น
แจ้งให้แพทย์ทราบเกี่ยวกับยา วิตามิน หรือสมุนไพรทุกชนิดที่ผู้ป่วยกำลังใช้อยู่ เพราะยาบางชนิดอาจทำปฏิกิริยากับยานี้จนก่อให้เกิดผลข้างเคียง หรือทำให้ยามีประสิทธิภาพลดลง
ผู้ป่วยอาจต้องตรวจการทำงานของหัวใจโดยการ
ตรวจค
ลื่นไฟฟ้าหัวใจ
(ECG/EKG) ตามคำสั่งจากแพทย์ในระหว่างการใช้ยา
ยานี้อาจส่งผลต่อการเต้นของหัวใจ ทำให้มีค่า QT ที่ผิดปกติ ซึ่งอาจทำให้หัวใจเต้นผิดปกติหรือเต้นเร็วอย่างมาก เวียนศีรษะอย่างรุนแรง หรือหมดสติแต่พบได้น้อยมาก จึงควรเข้ารับการรักษาโดยด่วน
ผู้ป่วยที่มีปริมาณแมงกานีสและโพแทสเซียมในเลือดต่ำอาจไปเพิ่มความเสี่ยงของการมีค่า QT ที่ผิดปกติ ซึ่งยาบางชนิดอย่างยาขับปัสสาวะ หรือผู้ที่มีภาวะเหงื่อออกรุนแรง ท้องเสีย และอาเจียนอาจไปเพิ่มความเสี่ยงให้สูงขึ้น จึงควรปรึกษาแพทย์ก่อนการใช้ยา
หลีกเลี่ยงการขับขี่ยานพาหนะหรือการทำกิจกรรมที่เสี่ยงอันตรายจนกว่าจะแน่ใจว่ายาไม่ทำให้เกิดผลข้างเคียงที่เป็นอันตราย เนื่องจากยานี้อาจส่งผลให้เวียนศีรษะและง่วงซึม ซึ่งนำไปสู่การหกล้ม อุบัติเหตุ และการบาดเจ็บที่รุนแรงได้
หลีกเลี่ยงการดื่มแอลกอฮอล์ เพราะอาจทำให้เวียนศีรษะและง่วงซึมมากขึ้นได้
ผู้สูงอายุอาจไวต่อผลข้างเคียงจากตัวยา โดยเฉพาะมีค่า QT ที่ผิดปกติ
ผู้ที่กำลังตั้งครรภ์หรือวางแผนจะมีบุตรควรปรึกษาแพทย์ก่อนการใช้ยา เพราะยาอาจเป็นอันตรายต่อทารกในครรภ์ได้
ห้ามผู้ป่วยให้นมบุตรในขณะที่ใช้ยานี้ แต่หากต้องให้นมบุตรควรเว้นระยะห่างอย่างน้อย 5 วัน หลังจากรับประทานยาครั้งสุดท้าย เพราะยาอาจซึมผ่านน้ำนมมารดาและเป็นอันตรายต่อทารกได้
ยา Valbenazine ไม่อนุญาตให้ใช้ในเด็กอายุต่ำกว่า 18 ปี
ปริมาณการใช้ยา Valbenazine
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยมีตัวอย่างการใช้ยา ดังนี้
รักษาการเคลื่อนไหวซ้ำ ๆ ในรูปแบบท่าทางที่ผิดปกติ
ตัวอย่างการใช้ยาวาลเบนาซีน เพื่อรักษาการเคลื่อนไหวซ้ำ ๆ ในรูปแบบท่าทางที่ผิดปกติ
ผู้ใหญ่
เริ่มรับประทานยาปริมาณ 40 มิลลิกรัม/วัน วันละ 1 ครั้ง และเพิ่มปริมาณเป็น 80 มิลลิกรัม/วัน วันละ 1 ครั้ง หลังเริ่มรับประทานไปแล้ว 1 สัปดาห์ ทั้งนี้ ผู้ป่วยบางรายอาจต้องรับประทานยาในปริมาณเริ่มต้นนานติดต่อกันเกิน 1 สัปดาห์ ตามดุลยพินิจของแพทย์
การใช้ยา Valbenazine
คำแนะนำเบื้องต้นสำหรับการใช้ยาอย่างปลอดภัย มีดังนี้
ใช้ยาตามฉลากและตามคำสั่งแพทย์อย่างเคร่งครัด ห้ามใช้ยานี้ในปริมาณมากกว่า น้อยกว่า หรือติดต่อกันนานกว่าที่แพทย์แนะนำ หากมีข้อสงสัยใด ๆ ควรปรึกษาแพทย์หรือเภสัชกรก่อนใช้ยา
รับประทานยานี้พร้อมอาหารหรือไม่พร้อมอาหารก็ได้
แพทย์อาจให้ผู้ป่วยรับประทานยาในปริมาณต่ำแล้วจึงค่อย ๆ เพิ่มปริมาณยาทีละนิด เพื่อลดความเสี่ยงในการเกิดผลข้างเคียง
ควรใช้ยาเป็นประจำทุกวันเพื่อให้ได้ประสิทธิภาพในการรักษาสูงสุด
ห้ามหยุดใช้ยานี้โดยปราศจากคำแนะนำจากแพทย์
ห้ามให้ผู้อื่นใช้ยานี้ และห้ามใช้ยาของผู้อื่น
หากอาการของผู้ป่วยยังไม่ดีขึ้นหรือมีอาการแย่ลง ควรหยุดใช้ยาและแจ้งให้แพทย์ทราบ
หากผู้ป่วยลืมรับประทานยา ให้รับประทานทันทีที่นึกขึ้นได้ หากใกล้ถึงช่วงเวลาของยารอบถัดไปพอดี ให้ข้ามไปรับประทานยาตามเวลาปกติ โดยห้ามเพิ่มปริมาณยาเป็น 2 เท่า
หากผู้ป่วยสงสัยว่าตนเองรับประทานยาเกินกว่าปริมาณที่กำหนดควรรีบไปพบแพทย์ทันที
เก็บยาไว้ที่อุณหภูมิห้อง ให้ห่างจากความชื้น ความร้อน และแสงแดด โดยเก็บยาให้ห่างจากมือเด็กและสัตว์เลี้ยง รวมถึงปรึกษาวิธีการเก็บรักษาและการกำจัดยาที่ถูกต้องจากแพทย์และเภสัชกรด้วย
ผลข้างเคียงจากการใช้ยา Valbenazine
โดยปกติยาวาลเบนาซีนมักส่งผลให้เกิดผลข้างเคียง เช่น ปวดศีรษะ
เวียนศีรษะ
ง่วงซึม มีปัญหาในการทรงตัว ปากแห้ง รู้สึกกระสับกระส่าย ท้องผูก มองเห็นเป็นภาพเบลอ อาเจียน เป็นต้น หากอาการเหล่านี้ไม่หายไปหรือมีอาการแย่ลง ควรไปพบแพทย์เพื่อเข้ารับการตรวจวินิจฉัยเพิ่มเติมต่อไป
ทั้งนี้ ผู้ป่วยควรหยุดใช้ยาและปรึกษาแพทย์ หากเกิดอาการรุนแรง ดังต่อไปนี้
มีสัญญาณของการแพ้ยา เช่น ลมพิษ ผื่นคัน หายใจลำบาก เวียนศีรษะอย่างรุนแรง อาการบวมบริเวณใบหน้า ริมฝีปาก ลิ้น และลำคอ เป็นต้น
ง่วงซึมอย่างมาก
หัวใจเต้นเร็ว
เต้นช้า หรือเต้นผิดปกติ
หายใจไม่อิ่ม
เวียนศีรษะอย่างรุนแรง หรือคล้ายจะหมดสติ
อย่างไรก็ตาม บางรายอาจพบผลข้างเคียงหรือความผิดปกติอื่น ๆ นอกเหนือจากนี้ ผู้ป่วยควรแจ้งแพทย์หรือเภสัชกรให้ทราบทันที
ดูเพิ่มเติมเกี่ยวกับ :