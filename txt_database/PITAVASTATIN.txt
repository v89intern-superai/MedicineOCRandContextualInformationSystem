Pitavastatin (พิทาวาสแตติน)
Pitavastatin (พิทาวาสแตติน)
เป็นยารักษาภาวะไขมันในเลือดสูงที่นำมาใช้ร่วมกับการควบคุมอาหาร โดยจะออกฤทธิ์ลดระดับคลอเรสเตอรอลชนิดที่ไม่ดี (Low-Density Lipoprotein: LDL) และไตรกีเซอร์ไรด์ (Triglycerides) ในขณะเดียวกันจะช่วยเพิ่มระดับคลอเรสเตอรอลชนิดที่ดี (High-Density Lipoprotein: HDL) ซึ่งจะช่วยลดความเสี่ยงการเกิดโรคหัวใจ ป้องกันโรคหลอดเลือดสมองและภาวะหัวใจขาดเลือด นอกจากนี้ อาจนำไปใช้รักษาโรคหรือภาวะอื่นตามดุลยพินิจของแพทย์
เกี่ยวกับยา Pitavastatin
กลุ่มยา
ยาลดไขมันในเลือดกลุ่มสแตติน (Statin)
ประเภทยา
ยาตามใบสั่งแพทย์
สรรพคุณ
รักษาไขมันในเลือดสูง
กลุ่มผู้ป่วย
เด็กอายุ 8 ปีขึ้นไป ผู้ใหญ่
รูปแบบของยา
ยารับประทาน
การใช้ยาในหญิงตั้งครรภ์และผู้ให้นมบุตร
ยา Pitavastatin ห้ามใช้ในหญิงตั้งครรภ์ เพราะตัวยาอาจเป็นอันตรายต่อทารกในครรภ์ สำหรับผู้ให้นมบุตรควรปรึกษาแพทย์ถึงความเสี่ยงและผลกระทบต่อทารกก่อนให้นมบุตร เพราะตัวยาอาจซึมผ่านน้ำนมแม่ไปสู่ทารก
คำเตือนในการใช้ยา Pitavastatin
เพื่อให้เกิดความปลอดภัยในการใช้ยา ผู้ป่วยควรระมัดระวังและปฏิบัติตามคำแนะนำต่อไปนี้
แจ้งให้แพทย์ทราบหากมีประวัติแพ้ยาหรือส่วนประกอบของยา Pitavastatin รวมถึงยาและสารอื่น ๆ เพราะอาจเป็นอันตรายต่อร่างกายได้
แจ้งให้แพทย์ทราบเกี่ยวกับยา วิตามิน หรือสมุนไพรทุกชนิดที่ผู้ป่วยกำลังใช้อยู่ เพราะยาบางชนิดอาจทำปฏิกิริยากับยานี้จนก่อให้เกิดผลข้างเคียงหรือทำให้ยามีประสิทธิภาพลดลง
อาทิ ยาไซโคลสปอริน
(
Cyclosporine
)
ยาอิริโทรมัยซิน (Erythromycin) ยาไรแฟมพิซิน (Rifampicin) ยาเจมไฟโบรซิล (Gemfibrozil) ยาโคลชิซิน (Colchicine)
วิตามินบี 3
หรือไนอะซิน (Niacin) และยาในกลุ่มไฟเบรต (Fibrates)
แจ้งให้แพทย์ทราบก่อนการใช้ยา หากผู้ป่วยเคยมีประวัติทางสุขภาพ โดยเฉพาะโรคไต โรคตับ โรคเกี่ยวกับต่อมไทรอยด์ หรือการดื่มสุราในปริมาณมาก
ผู้ป่วยอาจต้องเข้ารับการตรวจเลือดบ่อยครั้งตามคำสั่งของแพทย์
แจ้งให้แพทย์ทราบขณะใช้ยาหากต้องเข้ารับการผ่าตัดหรือทันตกรรมใด ๆ
จำกัดปริมาณการดื่มแอลกอฮอล์หรือเลิกดื่มแอลกอฮอล์อย่างถาวร โดยเฉพาะในช่วงที่รับประทานยา Pitavastatin เพราะอาจส่งผลให้ระดับไตรกลีเซอร์ไรด์เพิ่มขึ้น และเสี่ยงต่อปัญหาสุขภาพตับหรือตับถูกทำลายได้
หลีกเลี่ยงการรับประทานอาหารที่มีไขมันหรือคอเลสเตอรอลสูงขณะใช้ยานี้ เพื่อป้องกันยามีประสิทธิภาพลดลงหรือใช้ไม่ได้ผล
ผู้ป่วยสูงอายุอาจไวต่อผลข้างเคียงจากตัวยามากกว่าผู้ป่วยในช่วงวัยอื่น โดยเฉพาะปัญหากล้ามเนื้อสลายตัว ซึ่งก่อให้เกิดความเสี่ยงภาวะไตวายได้
ห้ามใช้ยานี้ในเด็กโดยไม่มีคำสั่งจากแพทย์
ห้ามใช้ยานี้ในผู้ป่วยที่กำลังตั้งครรภ์ เพราะอาจเป็นอันตรายต่อทารกในครรภ์ได้ หากผู้ป่วยวางแผนจะตั้งครรภ์หรือสงสัยว่าจะตั้งครรภ์ควรแจ้งให้แพทย์ทราบทันที เพราะอาจต้องหยุดใช้ยาตามที่แพทย์แนะนำ
ผู้ป่วยควรปรึกษาแพทย์ใน
การ
คุมกำเนิด
อย่างเหมาะสมเพื่อป้องกันการตั้งครรภ์ในระหว่างการใช้ยา นี้
ผู้ป่วยที่ต้องให้นมบุตรในขณะที่ใช้ยา Pitavastatin ควรปรึกษาแพทย์ถึงความเสี่ยงต่อทารกก่อนให้นมบุตร
ปริมาณการใช้ยา Pitavastatin
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยมีตัวอย่างการใช้ยาดังนี้
ภาวะไขมันในเลือดสูง
ตัวอย่างการใช้ยา Pitavastatin เพื่อรักษา
ภาวะไขมันในเลือดสูง
เด็กอายุ 8 ปีขึ้นไป
หากมีภาวะไขมันในเลือดสูงอันเนื่องมาจากพันธุกรรมให้เริ่มรับประทานยาปริมาณ 2 มิลลิกรัม วันละ 1 ครั้ง ปริมาณยาสูงสุดไม่เกิน 4 มิลลิกรัม/วัน
ผู้ใหญ่
รับประทานยาปริมาณ 1–4 มิลลิกรัม วันละ 1 ครั้ง หากรับประทานร่วมกับยาอิริโทรมัยซิน (Erythromycin) หรือยาไรแฟมพิซิน (Rifampicin) ปริมาณยาสูงสุดไม่เกิน 1–2 มิลลิกรัม/วัน
การใช้ยา Pitavastatin
วิธีการใช้ยาเพื่อความปลอดภัยมีดังนี้
ใช้ยาตามฉลากและตามคำสั่งแพทย์ร่วมกับการควบคุมอาหารและการออกกำลังกายอย่างเคร่งครัด เนื่องจากแพทย์อาจปรับปริมาณการใช้ยาบ่อยครั้ง หากมีข้อสงสัยใด ๆ ควรปรึกษาแพทย์ก่อนรับประทานเสมอ
รับประทานยานี้พร้อมอาหารหรือไม่พร้อมอาหารก็ได้ แต่ควรรับประทานในเวลาเดียวกันของทุกวัน
รับประทานยาอย่างต่อเนื่องตามที่แพทย์สั่ง แม้อาการจะดีขึ้นแล้วก็ตาม
หากต้องรับประทานยาลดคอเลสเตอรอลชนิดอื่น อย่างยาที่ไปจับกับกรดน้ำดี (Bile Acid Sequestrants: BAS) ผู้ป่วยควรรับประทานยา Pitavastatin อย่างน้อย 1 ชั่วโมง ก่อนรับประทานยาลดคอเลสเตอรอลชนิดอื่นหรืออย่างน้อย 4 ชั่วโมง หลังรับประทานยาชนิดดังกล่าวไปแล้ว เพราะอาจลดการดูดซึมยา Pitavastatin ได้
ผู้ป่วยอาจจำเป็นต้องหยุดใช้ยาสักระยะหากรับประทานยา Pitavastatin แล้วพบปัญหาสุขภาพ เช่น อาการชักที่ไม่สามารถควบคุมได้ ภาวะไม่สมดุลของเกลือแร่ในร่างกาย
ความดันโลหิตต่ำ
อย่างรุนแรง การติดเชื้อหรืออาการป่วยที่รุนแรง ภาวะขาดน้ำ ต้องเข้ารับการผ่าตัดหรือการรักษาฉุกเฉิน เป็นต้น
ผู้ป่วยควรรับประทานยาชนิดนี้ควบคู่ไปกับการรับประทานอาหาร การออกกำลังกาย และการควบคุมน้ำหนักตามคำแนะนำของแพทย์อย่างเคร่งครัด เพื่อเพิ่มประสิทธิภาพในการรักษาให้ได้มากที่สุด
หากผู้ป่วยลืมรับประทานยา ให้รับประทานทันทีที่นึกขึ้นได้ หากใกล้ถึงช่วงเวลาของยารอบถัดไป ให้ข้ามไปรับประทานยาตามเวลาปกติ โดยห้ามเพิ่มปริมาณยาเป็น 2 เท่า
หากผู้ป่วยใช้ยาเกินปริมาณที่กำหนดร่วมกับเกิดอาการที่รุนแรงอย่างหมดสติหรือมีปัญหาในการหายใจ ควรรีบพบแพทย์ทันที
เก็บยาไว้ที่อุณหภูมิห้อง ให้ห่างจากความชื้น ความร้อน และแสงแดด โดยเก็บยาให้ห่างจากมือเด็กและสัตว์เลี้ยง
ผลข้างเคียงจากการใช้ยา Pitavastatin
โดยทั่วไป การใช้ยาพิทาวาสแตตินอาจก่อให้เกิดผลข้างเคียงได้ อาทิ ปวดกล้ามเนื้อ ปวดแขนหรือขา ปวดหลัง ท้องเสีย หรือท้องผูก ซึ่งหากอาการเหล่านี้ไม่หายไปหรือมีอาการแย่ลง ควรแจ้งให้แพทย์ทราบ เพื่อหาแนวทางการรักษาเพิ่มเติม
และหากมีอาการดังต่อไปนี้ ควรไปปรึกษาแพทย์เช่นกัน
สับสน มีปัญหาด้านความจำ
กล้ามเนื้อสะโพก หัวไหล่ คอ หรือหลังอ่อนแรง
มีปัญหาในการยกแขน การปีน หรือการยืน
มีปัญหาเกี่ยวกับไต เช่น อาเจียน ปวดบริเวณข้างลำตัวหรือหลังส่วนล่าง ปัสสาวะเพียงเล็กน้อยหรือไม่ปัสสาวะเลย บวม น้ำหนักตัวเพิ่มขึ้นอย่างรวดเร็ว เป็นต้น
มีปัญหาเกี่ยวกับตับ เช่น ไม่อยากอาหาร ปวดท้อง เหนื่อยล้า ปัสสาวะมีสีเข้ม อุจจาระมี
สีซีดคล้ายดินโคลน
ดีซ่าน เป็นต้น
ยิ่งไปกว่านั้น ผู้ป่วยควรหยุดใช้ยาแล้วไปพบแพทย์ทันที หากพบผลข้างเคียงที่รุนแรงหรือพบได้ยาก
ไม่ว่าจะเป็น
มีสัญญาณของ
การ
แพ้ยา
เช่น ผื่น คัน ลมพิษ หายใจลำบาก เวียนศีรษะอย่างรุนแรง มีอาการบวมบริเวณใบหน้า ริมฝีปาก ลิ้น และลำคอ เป็นต้น
เกิด
โรคเบาหวาน
หรือทำให้อาการของโรคเบาหวานแย่ลง
มีปัญหากล้ามเนื้อที่อาจนำไปสู่โรคไตวาย เช่น ปวดกล้ามเนื้อ มีจุดกดเจ็บ หรือกล้ามเนื้ออ่อนแรงโดยไม่ทราบสาเหตุ โดยเฉพาะเมื่อมีไข้ เนื้อล้าผิดปกติ หรือมีปัสสาวะสีเข้มร่วมด้วย
นอกจากนี้ หากผู้ป่วยพบผลข้างเคียงหรือความผิดปกติอื่น ๆ นอกเหนือจากที่กล่าวมาข้างต้น ควรไปพบแพทย์เพื่อตรวจวินิจฉัยและรับการรักษาที่เหมาะสมโดยเร็ว