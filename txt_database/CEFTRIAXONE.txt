เซฟไตรอะโซน (Ceftriaxone)
Ceftriaxone (เซฟไตรอะโซน) เป็นยาปฏิชีวนะในกลุ่มยาเซฟาโลสปอริน (Cephalosporin) ออกฤทธิ์ฆ่าเชื้อแบคทีเรียด้วยการทำลายผนังเซลล์ มักใช้ในผู้ที่มีการติดเชื้อแบคทีเรียลุกลามทั่วร่างกาย เช่น การติดเชื้อในอุ้งเชิงกราน เยื่อหุ้มสมองอักเสบ หรือการติดเชื้อในอวัยวะต่าง ๆ นอกจากนี้ อาจฉีดเพื่อป้องกันการติดเชื้อในผู้ป่วยก่อนผ่าตัดอีกด้วย
ในประเทศไทย Ceftriaxone จะถูกฉีดเพื่อรักษาอาการป่วยโดยแพทย์ในโรงพยาบาลหรือสถานพยาบาลเท่านั้น แพทย์จะสั่งจ่ายยาโดยพิจารณาฉีดเข้าตามอาการหรือชนิดของโรคเป็นหลัก รวมถึงการพิจารณาอายุ ประวัติ
การแพ้ยา
และการตอบสนองของผู้ป่วย อย่างไรก็ตาม ผู้ป่วยควรแจ้งให้แพทย์ทราบถึงประวัติทางการแพทย์ต่าง ๆ ที่สำคัญก่อนใช้ยา
เกี่ยวกับยา
Ceftriaxone
กลุ่มยา
ยาปฏิชีวนะ
ประเภทยา
ยาตามใบสั่งแพทย์
สรรพคุณ
ฆ่าเชื้อแบคทีเรีย
กลุ่มผู้ป่วย
เด็กและผู้ใหญ่
การใช้ยาในหญิงตั้งครรภ์และผู้ให้นมบุตร
Category B
จากการศึกษาในสัตว์ ไม่พบความเสี่ยงในการทำให้เกิดความผิดปกติของตัวอ่อนในครรภ์สัตว์ แต่ไม่มีการศึกษาในมนุษย์หรืออาจพบผลไม่พึงประสงค์ในสัตว์ และยังไม่พบความเสี่ยงในมนุษย์เมื่อใช้ในช่วงสามเดือนแรกของการตั้งครรภ์ รวมทั้งไม่มีหลักฐานทางการศึกษาที่แสดงให้เห็นว่ามีความเสี่ยงเมื่อใช้ในช่วงหลังเดือนที่สามเป็นต้นไป สำหรับผู้ให้นมบุตร สารจากตัวยาสามารถปนมากับน้ำนม ผู้ที่กำลังอยู่ในช่วงตั้งครรภ์หรือให้นมบุตรควรปรึกษาแพทย์ก่อนใช้ยา
รูปแบบของยา
ยาฉีดเข้ากล้ามเนื้อ ยาฉีดเข้าเส้นเลือด
คำเตือนของการใช้ยา Ceftriaxone
เพื่อความปลอดภัยในการใช้ยา Ceftriaxone ผู้ป่วยควรระมัดระวังและปฏิบัติตามคำแนะนำ ดัง
นี้
แจ้งประวัติการแพ้ยาให้แพทย์ทราบก่อนการใช้ยา โดยเฉพาะการแพ้ยาในกลุ่มยาปฏิชีวนะ เช่น
เซฟาเลกซิน
(Cephalexin) เซฟโพรซิล (Cefprozil)
อะม็อกซี่ซิลิน
(Amoxicillin) ไอมิเพเนม (Imipenem)
และ
เซฟิซิม
(
Cefixime
)
ควรแจ้งให้แพทย์ก่อนใช้ยา หากผู้ป่วยแพ้อาหารหรือแพ้สารหรือแพ้อาหารใด ๆ รวมทั้งผลิตภัณฑ์ที่ทำมาจาก
ข้าวโพด
ควรแจ้งให้แพทย์ทราบก่อนใช้ยา หากเคยมีประวัติป่วยด้วยโรคเกี่ยวกับ
ตับ
หรือไต หรือเคยมีปัญหาสุขภาพอื่น ๆ เช่น ลำไส้อักเสบ ติดเชื้อ หรือเคยท้องร่วง ลิ่มเลือดอุดตัน โรคเกี่ยวกับถุงน้ำดี
โรค
เบาหวาน
ห้ามใช้ยาในเด็กแรกเกิดที่มีอายุน้อยกว่า 29 วันที่มี
ภาวะดีซ่าน
หรือตัวเหลืองในเด็กแรกเกิด หรือเด็กแรกเกิดที่กำลังได้รับการฉีดยาที่มีส่วนประกอบของแคลเซียม
การใช้ยา Ceftriaxone อาจก่อให้เกิดอาการต่าง ๆ เช่น อาการแพ้อย่างรุนแรง
ท้องร่วง
และตับอ่อนอักเสบ หากมีอาการผิดปกติควรแจ้งให้แพทย์ทราบทันที
ควรแจ้งให้แพทย์ทราบก่อนใช้ยา หากผู้ป่วยกำลังวางแผนมีบุตร กำลังตั้งครรภ์ หรือ
ผู้ที่กำลังให้นมบุตร
เพราะการใช้ยาอาจส่งผลต่อทารกได้
ควรแจ้งให้แพทย์ทราบก่อนใช้ยา หากผู้ป่วยกำลังใช้ยา อาหารเสริม หรือกำลังได้รับการรักษาชนิดใดอยู่ โดยเฉพาะยาหรืออาหารเสริมที่มีส่วนประกอบของแคลเซียม
ปริมาณการใช้ยา Ceftriaxone
ในการใช้ยา Ceftriaxone เพื่อการรักษามักแตกต่างกันไปตามการใช้งาน ตัวอย่างการใช้งาน มีดังนี้
โรคหนองในชนิดไม่มีภาวะแทรกซ้อน
ผู้ใหญ่
ฉีดยา Ceftriaxone ปริมาณ 250–500 มิลลิกรัมเข้ากล้ามเนื้อ จำนวน 1 เข็ม
การติดเชื้อบริเวณกระดูกและข้อต่อ
ผู้ใหญ่
ให้ยา Ceftriaxone วันละ 1–2 กรัม หากติดเชื้อรุนแรงอาจเพิ่มปริมาณยาเป็นวันละ 4 กรัม โดยแบ่งให้วันละ 1–2 ครั้ง ด้วยการฉีดเข้าหลอดเลือดดำหรือการฉีดยาเข้ากล้ามเนื้อ
เด็กอายุไม่เกิน 12 ปีที่มีน้ำหนักไม่เกิน 50 กิโลกรัม
ให้ยา Ceftriaxone ปริมาณ 50–80 มิลลิกรัมต่อน้ำหนักตัว 1 กิโลกรัม โดยแบ่งให้วันละ 1–2 ครั้ง ด้วยการหยอดยาเข้าสู่กระแสเลือดช้า ๆ อย่างน้อย 30 นาที หรือการฉีดยาเข้ากล้ามเนื้อ ในกรณีที่มีการติดเชื้อรุนแรง อาจเพิ่มยาเป็นวันละ 100 มิลลิกรัมต่อน้ำหนักตัว 1 กิโลกรัม แต่ไม่ควรเกิน 4 กรัมต่อวัน
เด็กอายุไม่เกิน 15 วัน
ให้ยา Ceftriaxone ปริมาณ 20–50 มิลลิกรัมต่อน้ำหนักตัว 1 กิโลกรัม วันละ 1 ครั้งด้วยการหยอดยาเข้าสู่กระแสเลือดอย่างช้า ๆ อย่างน้อย 60 นาที หรือฉีดยาเข้ากล้ามเนื้อ โดยปริมาณยาสูงสุดไม่เกิน 50 มิลลิกรัมต่อวัน
การป้องกันการติดเชื้อหลังการผ่าตัด
ผู้ใหญ่
ฉีดยา Ceftriaxone ปริมาณ 1–2 กรัม จำนวน 1 เข็ม โดยฉีดช้า ๆ อย่างน้อย 5 นาทีในช่วงก่อนผ่าตัด 30 นาที–2 ชั่วโมง หรือหยอดยาเข้าสู่กระแสเลือดช้า ๆ ในช่วงก่อนผ่าตัดอย่างน้อย 30 นาที หรือฉีดยาเข้ากล้ามเนื้อชั้นลึก  สำหรับการฉีดยาเข้ากล้ามเนื้อไม่ควรฉีดเกิน 1 กรัมต่อจุด
การใช้ยา Ceftriaxone
โดยปกติแล้ว ยา Ceftriaxone จะมีสีเหลืองอ่อนหรือเหลืองอำพัน ห้าม
ใช้ยา
หากยานั้นเปลี่ยนเป็นสีขุ่นหรือสีใส หรือหากภาชนะที่บรรจุยาแตกหรือมีการบุบสลาย โดยยาชนิดนี้ควรเก็บรักษาไว้ที่อุณหภูมิ 20–25 องศาเซลเซียส ในที่ที่พ้นจากแสงแดด
ยา Ceftriaxone ออกฤทธิ์กำจัดเชื้อแบคทีเรียแต่ไม่มีผลต่อการรักษาการติดเชื้อ
ไวรัส
ทั้งนี้ การใช้ยา Ceftriaxone ต้องใช้จนครบตามปริมาณที่เหมาะสมกับอาการป่วย หากหยุดใช้ยากะทันหัน ไม่ครบตามปริมาณที่กำหนด หรือใช้ติดต่อกันเป็นเวลานาน อาจทำให้
เชื้อ
ดื้อยา
และยากต่อการรักษาในอนาคต
ในระหว่างการรักษาภาวะติดเชื้อที่ยืดเยื้อและใช้เวลานาน แพทย์อาจ
ตรวจเลือด
เป็นระยะ เพื่อตรวจดูระดับสารต่าง ๆ ในร่างกายว่ามีความปกติหรือไม่ และเฝ้าระวังภาวะแทรกซ้อนหรือผลข้างเคียงที่อาจเกิดขึ้น
ทั้งนี้ ก่อนตรวจเลือดหรือทำการทดสอบต่าง ๆ ที่ส่งตรวจในห้องปฏิบัติการ เช่น
การตรวจปัสสาวะ
ควรแจ้งให้แพทย์และเจ้าหน้าที่ห้องปฏิบัติการทราบ เพราะการใช้ยานี้อาจกระทบต่อผลการทดสอบได้
ปฏิกิริยาระหว่างยา Ceftriaxone กับยาอื่น
ยาบางชนิดอาจก่อให้เกิดปฏิกิริยาบางอย่างต่อยา Ceftriaxone ซึ่งอาจเสี่ยงต่อการเกิดผลข้างเคียงที่รุนแรงได้ ตัวอย่างยาที่อาจส่งผลต่อการทำงานของยา Ceftriaxone เช่น
ยาต้านการแข็งตัวของเลือด
เช่น
ยาวาร์ฟาริน
(Warfarin) และยาเฮพาริน (Heparin)
ยาปฎิชีวนะบางชนิด เช่น ยาอะมิคาซิน (Amikacin)
ยาแก้ท้องผูกหรือ
ยาระบาย
เช่น โซเดียม พิโคซัลเฟต (Sodium picosulfate)
ยาที่มีส่วนผสมของ
แคลเซียม
เช่น แคลเซียมคาร์บอเนต (Calcium carbonate) และแคลเซียมคลอไรด์ (Calcium chloride)
นอกจากยาที่กล่าวมาข้างต้น ยังมียาชนิดอื่น ๆ ที่อาจเกิดปฏิกิริยากับยา Ceftriaxone ดังนั้น ควรแจ้งแพทย์ให้ทราบทุกครั้ง หากกำลังใช้ยาหรือ
อาหารเสริม
อยู่ เพื่อความปลอดภัยในการใช้ยา
ผลข้างเคียงจากการใช้ยา Ceftriaxone
การใช้ยา Ceftriaxone อาจทำให้เกิด
ผลข้างเคียง
ได้ เช่น มีอาการบวมแดงหรือเจ็บปวดในบริเวณที่ถูกฉีดยา ท้องร่วง
คลื่นไส้
และอาเจียน นอกจากนี้ อาจมีอาการข้างเคียงรุนแรงอื่น ๆ เช่น
ผิวหนังบริเวณที่ฉีดยาเกิดความเจ็บปวดมาก กดแล้วเจ็บ เป็นก้อนแข็ง หรือรู้สึกร้อน
อ่อนเพลีย
ผิวซีด ผิวลอก ผิวเป็นตุ่มพอง มีเลือดออกง่ายและมีภาวะดีซ่าน (ตัวเหลืองตาเหลือง)
มีไข้
เจ็บคอ
หนาวสั่น หรือมีอาการที่เป็นสัญญาณของการติดเชื้อ
รู้สึกแสบร้อนกลางอก
เจ็บหน้าอก
และเจ็บบริเวณข้าง ๆ หรือหลังบริเวณบั้นเอวอย่างรุนแรง
ปวดท้อง ชาบริเวณท้อง
ท้องอืด
และท้องเฟ้อ
เจ็บปวดขณะปัสสาวะ ปัสสาวะน้อยลง ปัสสาวะบ่อยมากกว่าปกติ อาจ
ปัสสาวะเป็นเลือด
ซึ่งทำให้ปัสสาวะมีสีน้ำตาล แดง ขุ่น หรือมีกลิ่นเหม็น
ท้องร่วงหรือถ่ายเหลวมาก และอาจถ่ายเป็นเลือด
เกิด
อาการชัก
นอกจากนี้ ยา Ceftriaxone อาจก่อให้เกิด
อาการแพ้
เช่น ผดผื่นขึ้นตามผิวหนัง หน้าบวม ปากบวม ลิ้นบวม กลืนอาหารไม่ได้ หายใจลำบาก หากพบอาการของผลข้างเคียงที่รุนแรงหรือมีอาการแพ้ปรากฏขึ้น ควรปรึกษาแพทย์เพื่อขอคำปรึกษาหรือรับการรักษาต่อไป
ดูเพิ่มเติมเกี่ยวกับ :