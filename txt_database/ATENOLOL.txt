Atenolol (อะทีโนลอล)
อะทีโนลอล (Atenolol) เป็นยาในกลุ่มเบต้าบล็อคเกอร์ (Beta-Blocker) ที่ส่งผลต่อการทำงานของหัวใจและการไหลเวียนของเลือด โดยยาจะใช้ในการรักษาอาการเจ็บหน้าอก ความดันโลหิตสูง รวมถึงใช้ในการลดความเสี่ยงต่อการเสียชีวิตหลังเกิดภาวะกล้ามเนื้อหัวใจตาย
ยาอะทีโนลอลจะออกฤทธิ์โดยการยับยั้งฮอร์โมนแคทีโคลามีน (Catecholamine) ซึ่งเป็นฮอร์โมนที่อาจส่งผลให้หัวใจเต้นแรงและเร็ว การยับยั้งฮอร์โมนชนิดนี้อาจส่งผลให้หัวใจเต้นช้าลง ซึ่งอาจจะช่วยให้อาการ
เจ็บหน้าอก
ลดลง ความดันโลหิตลดลง และลดความเสี่ยงในการเกิด
โรคกล้ามเนื้อ
หัวใจขาดเลือ
ด
และ
โรคหลอดเลือดสมอง
(Stroke)
เกี่ยวกับอะทีโนลอล
กลุ่มยา
เบต้าบล็อคเกอร์
ประเภทยา
ยาตามใบสั่งแพทย์
สรรพคุณ
รักษาเกี่ยวกับระบบหัวใจและหลอดเลือด
กลุ่มผู้ป่วย
ผู้ใหญ่
การใช้ยาในหญิงตั้งครรภ์
Category D
จากการศึกษาในมนุษย์ พบความเสี่ยงทำให้เกิดความผิดปกติต่อทารกในครรภ์ จะใช้ก็ต่อเมื่อพิจารณาแล้วว่า ก่อให้เกิดประโยชน์ต่อมารดาและยอมรับความเสี่ยงที่อาจเกิดต่อทารกในครรภ์ โดยมากมักใช้ในกรณีที่จำเป็นในการช่วยชีวิต หรือใช้รักษาโรคร้ายแรงของมารดา ซึ่งไม่สามารถใช้ยาอื่น ๆ ทดแทนได้
การใช้ยาในผู้ให้นมบุตร
ยาอะทีโนลอลสามารถดูดซึมผ่านน้ำนมแม่ได้ ผู้ที่ให้นมบุตรควรใช้ยาอย่างระมัดระวังและควรแจ้งแพทย์ทุกครั้งก่อนใช้ยา
รูปแบบของยา
ยารับประทานชนิดเม็ด และยาฉีด
คำเตือนในการใช้ยาอะทีโนลอล
ควรแจ้งแพทย์ทุกครั้ง หากมีประวัติแพ้ยาอะทีโนลอลหรือยาชนิดอื่น ๆ นอกจากนี้ อาจมีข้อควรระวังบางอย่างที่ควรรู้ก่อนใช้ยาอะทีโนลอล ดังนี้
ไม่ควรใช้ยาในผู้ที่มีปัญหาเกี่ยวกับหัวใจบางชนิด เช่น หัวใจเต้นช้าผิดปกติ มีอาการหัวใจวายรุนแรง เป็นต้น
ไม่ควรหยุดใช้ยาโดยไม่ปรึกษาแพทย์ เพราะการหยุดยาทันทีอาจส่งผลให้อาการแย่ลงได้
ควรแจ้งแพทย์หรือทันตแพทย์ให้ทราบล่วงหน้าเกี่ยวกับการใช้ยา หากต้องเข้ารับการผ่าตัด
หลีกเลี่ยงการดื่มเครื่องดื่มแอลกอฮอล์ในขณะใช้ยา เพราะอาจทำให้เกิดอาการวิงเวียนและง่วงซึมได้
ไม่ควรใช้ยาในเด็กที่มีอายุต่ำกว่า 18 ปี
นอกจากนี้ ควรแจ้งแพทย์ให้ทราบทุกครั้ง หากมีปัญหาสุขภาพบางอย่าง เช่น
ภาวะหัวใจวาย
โรคหลอดเลือดหัวใจตีบ
โรคปอด เช่น โรคหอบหืด โรคหลอดลมอักเสบ
โรคถุงลมโป่งพอง
โรคไทรอยด์เป็นพิษ
โรคตับ
โรคไต
เพราะอาจทำให้เกิดผลข้างเคียงจากการขับยาออกจากร่างกายที่ช้ากว่าปกติ
เนื้องอกที่ต่อมหมวกไต (Pheochromocytoma)
โรคหลอดเลือดแดงส่วนปลายอุดตัน เช่น
โรคเรเนาด์
(Raynaud's Syndrome)
โรคภูมิแพ้
ปริมาณการใช้ยาอะทีโนลอล
ยาอะทีโนลอลใช้ในการรักษาหลายอาการ ขนาดและปริมาณการใช้ยาจะแตกต่างกันออกไปขึ้นอยู่กับเงื่อนไขของผู้ป่วยแต่ละราย โดยมีตัวอย่างและรายละเอียดการใช้ยาในผู้ใหญ่และผู้สูงอายุดังต่อไปนี้
ความดันโลหิตสูง
ผู้ใหญ่
รับประทานขนาด 50 มิลลิกรัม สูงสุดไม่เกิน 100 มิลลิกรัมต่อวัน
อาการเจ็บหน้าอก
ผู้ใหญ่
รับประทานขนาด 50 มิลลิกรัม สูงสุดไม่เกิน 200 มิลลิกรัมต่อวัน
กล้ามเนื้อหัวใจตาย
ผู้ใหญ่
รับประทานขนาด 50 มิลลิกรัม 2 ครั้งต่อวัน หรือขนาด 100 มิลลิกรัม 1 ครั้งต่อวัน เหมาะสำหรับใช้ในการรักษาผู้ป่วยที่ยังมีการไหลเวียนของเลือดปกติอยู่ เพื่อลดอัตราการเสียชีวิต
การใช้ยาอะทีโนลอล
ยาอะทีโนลอลเป็นยาตามใบสั่งแพทย์ โดยพิจารณาจากเงื่อนไขของผู้ป่วยแต่ละราย ควรอ่านฉลากยาและทำตามคำสั่งแพทย์อย่างเคร่งครัด ซึ่งสามารถปฏิบัติได้ตามคำแนะนำดังนี้
ไม่ควรใช้ยาในปริมาณที่มากหรือน้อยเกินไป และไม่ควรใช้ยานี้เกินกว่าระยะเวลาที่แพทย์สั่ง
ควรใช้ยาอย่างต่อเนื่องอย่างน้อย 2 สัปดาห์ตามคำสั่งแพทย์เพื่อการเห็นผลที่ชัดเจน
ควรปฏิบัติตามคำแนะนำของแพทย์อย่างเคร่งครัดเกี่ยวกับการรับประทานอาหาร การออกกำลังกาย ควบคู่ไปกับการใช้ยาในการรักษา
ความดันโลหิตสูง
หากลืมรับประทานทานยาตามเวลาที่แพทย์สั่ง เมื่อนึกขึ้นได้สามารถรับประทานได้ทันที หากลืมรับประทานยาใกล้กับมื้ออาหารถัดไป ให้รับประทานยาในเวลาและขนาดตามปกติ ไม่ต้องเพิ่มขนาดยาเพื่อทดแทนในมื้อที่ขาดหายไป
ควรเก็บยาไว้ที่ที่อุณหภูมิห้อง หรือประมาณ 20–25 องศาเซลเซียส ไม่ควรเก็บในที่ที่มีความร้อน ความชื้น ไม่ควรสัมผัสแสงโดยตรง รวมถึงปิดฝาให้สนิททุกครั้งหลังใช้ยา และควรเก็บให้ไกลจากมือเด็ก
ปฏิกิริยาระหว่างยาอะทีโนลอลกับยาอื่น
ควรแจ้งแพทย์ให้ทราบเกี่ยวกับประวัติการใช้สมุนไพร อาหารเสริม ยาที่กำลังใช้หรือเพิ่งหยุดใช้ เพราะยาบางชนิดอาจทำให้เกิดปฏิกิริยาที่ไม่พึงประสงค์ได้ เช่น
ยารักษาโรคหัวใจ เช่น
ไดจอกซิน
(Digoxin) ดิจิทาลิส (Digitalis)
ยาแก้ปวดใน
กลุ่มเอ็นเสด
เช่น ไอบูโพรเฟน (Ibuprofen) นาพรอกเซน (Naproxen)
ยาในกลุ่มเบต้าบล็อคเกอร์ เช่น ไบโซโปรลอล (Bisoprolol)
คาร์วีดิลอล
(Carvedilol) ลาเบทาลอล (Labetalol) เมโทโพรลอล (Metoprolol) เนบิโวลอล (Nebivolol)
ทิโมลอล
(Timolol)
ยาที่เกี่ยวข้องกับหัวใจหรือความดันเลือด เช่น อะมิโอดาโดร (Amiodarone) โคลนิดีน (Clonidine) ดิลไทอะเซม (Diltiazem) ไดโซไพราไมด์ (Disopyramide)
ยาที่ใช้รักษา
โรคเบาหวาน
ผลข้างเคียงจากการใช้ยาอะทีโนลอล
ยาอะทีโนลอลอาจทำให้เกิดผลข้างเคียงได้ในขณะใช้ยา เช่น
ภาพซ้อน
มือและเท้าเย็น
รู้สึกสับสน
วิงเวียนศีรษะ
คล้ายจะเป็นลม เมื่อมีการเปลี่ยนอิริยาบถจากท่านั่งหรือท่านอน
แน่นหน้าอก
หายใจลำบาก หายใจถี่ หายใจมีเสียงหวีด
เหงื่อออกมาก
เหนื่อย อ่อนแรง
นอกจากนี้ ยังอาจมีผลข้างเคียงอื่น ๆ เช่น วิตกกังวล เจ็บหน้าอก หนาวสั่น ไอ
เป็นลม
หัวใจเต้นผิดปกติ ปวดขา ปวดเอว หรือปวดที่บริเวณข้างลำตัว
ปัสสาวะเป็นเลือด
หรือไม่ค่อยปัสสาวะ ความดันเลือดสูงขึ้น กระหายน้ำ
เบื่ออาหาร
คลื่นไส้ อาเจียน น้ำหนักตัวเพิ่มขึ้น มีอาการบวมที่ใบหน้า นิ้วมือ หรือขาตั้งแต่ใต้หัวเข่า