Fentanyl (เฟนทานิล)
Fentanyl (เฟนทานิล)
เป็นยาระงับปวดประสิทธิภาพสูงในกลุ่มโอปิออยด์ (Opioid) ใช้
รักษาอาการปวด
ชนิดรุนแรง บรรเทาอาการปวดหลังผ่าตัด ปวดเรื้อรัง หรือปวดจากโรคมะเร็ง ออกฤทธิ์โดยเข้าไปจับกับตัวรับโอปิออยด์ (Opioid Receptors) ในระบบประสาทส่วนกลาง เช่น สมองและไขสันหลัง
คณะกรรมการอาหารและยาของไทยบรรจุให้ยานี้อยู่ในบัญชียาหลักแห่งชาติ โดย
จัดอยู่ในหมวดยาเสพติดให้โทษประเภท 2 สถานพยาบาลต้องมีใบอนุญาตในการใช้และจำหน่าย ประชาชนทั่วไปไม่สามารถหาซื้อจากร้านขายยาได้ ผู้ที่ผลิต นำเข้า ส่งออกยาโดยไม่ได้รับอนุญาต หรือไม่มีใบอนุญาตนำผ่าน ต้องเสียค่าปรับและระวางโทษจำคุก
เกี่ยวกับ Fentanyl
กลุ่มยา
โอปิออยด์ (Opioid)
ประเภทยา
ยาตามใบสั่งแพทย์
สรรพคุณ
รักษาและป้องกันอาการปวดชนิดรุนแรง
กลุ่มผู้ป่วย
ผู้ใหญ่และเด็ก
รูปแบบของยา
แผ่นแปะผิวหนัง แผ่นฟิล์ม ยาพ่น ยาฉีด ยาอม
คำเตือนในการใช้ยา Fentanyl
ควรแจ้งให้แพทย์ทราบ หากกำลังตั้งครรภ์ หรือวางแผนจะตั้งครรภ์ เพราะยังไม่ทราบว่ายาจะส่งผลต่อทารกในครรภ์หรือไม่
ควรแจ้งให้แพทย์ทราบ หากกำลังให้นมบุตร เพราะยังไม่ทราบว่ายาจะถูกส่งผ่านทางน้ำนมแล้วเป็นอันตรายต่อเด็กหรือไม่
ผู้ที่แพ้ยาหรือ
ส่วนประกอบใด ๆ ในยา
Fentanyl
รวมถึงยาระงับปวดชนิดเสพติดอื่น ๆ ไม่ควรใช้ยานี้
ห้ามนำยาไปใช้ในทางที่ผิด เพราะอาจทำให้เกิดการเสพติด หรือใช้ยาเกินขนาด จนอาจเป็นอันตรายถึงชีวิตได้
ควรแจ้งให้แพทย์ทราบถึงยา วิตามิน และอาหารเสริมที่กำลังใช้อยู่ หรือวางแผนจะใช้
หลังใช้ยา หากผู้ป่วยมีผิวหนังหรือปาก
เป็นสีเขียวคล้ำ
มีอาการแน่นหน้าอก กล้ามเนื้อเกร็ง หัวใจเต้นผิดปกติ หัวใจเต้นแรง หายใจลำบาก หายใจไม่อิ่ม หรือ
หยุดหายใจ
ควรรีบนำตัวผู้ป่วยส่งแพทย์ทันที
ห้ามขับรถหรือใช้เครื่องจักรระหว่างใช้ยา เพราะยาอาจทำให้เวียนศีรษะหรือง่วงซึมได้
หากต้องผ่าตัดหรือศัลยกรรมช่องปาก ควรแจ้งให้แพทย์ทราบว่ากำลังใช้ยา Fentanyl อยู่
ยาอาจทำให้
ภาวะเจริญพันธุ์
ลดลง ควรปรึกษาแพทย์ถึงความเสี่ยงก่อนใช้ยา
ยาอาจทำให้ท้องผูก ผู้ป่วยควรปรึกษาแพทย์ เพื่อปรับการบริโภคอาหารก่อนใช้ยา
ตัวยามีส่วนประกอบของน้ำตาล 2 กรัม ผู้ป่วย
โรค
เบาหวาน
ควรศึกษาการใช้ยาอย่างละเอียดก่อนเสมอ
ผู้ป่วยที่อยู่ในกลุ่มต่อไปนี้ ควรแจ้งให้แพทย์ทราบก่อนใช้ยา
เคยดื่มแอลกอฮอล์ปริมาณมาก หรือคนในครอบครัวดื่ม
เคยใช้หรือกำลังใช้ยาเสพติด หรือคนในครอบครัวมีประวัติการใช้ยาเสพติด
เคยป่วยหรือได้รับบาดเจ็บ
ทาง
สมอง เช่น เนื้องอกในสมอง โรคหลอดเลือดสมอง
เคยป่วยด้วยภาวะที่ทำให้เกิดแรงกดต่อกะโหลกศีรษะ
หัวใจเต้นช้า หรือมีปัญหาสุขภาพอื่น ๆ เกี่ยวกับหัวใจ
ความดันโลหิตต่ำ
มีอาการชัก
หรือเป็นโรคกล้ามเนื้ออ่อนแรง
มีปัญหาเกี่ยวกับการหายใจ เช่น โรคหอบหืด โรคปอดอุดกั้นเรื้อรัง
มีปัญหาสุขภาพจิต เช่น โรคซึมเศร้า โรคจิตเภท
มีอาการประสาทหลอน
เป็นโรคตับ หรือโรคไต
ยา Fentanyl อาจเกิดปฏิกิริยาเมื่อใช้ร่วมกับยาบางชนิด ผู้ป่วยจึงควรแจ้งให้แพทย์ทราบถึงยาที่เคยใช้หรือกำลังใช้อยู่ โดยเฉพาะยาดังต่อไปนี้
ยาพาราเซตามอล
ยาลอราซีแพม
(Lorazepam)
ยาโซลพิเดม (Zolpidem)
ยาดูล็อกซีทีน (Duloxetine)
ยาไฮโดรมอร์โฟน (Hydromorphone)
ยาออกซิโคโดน (Oxycodone)
ยาอัลปราโซแลม (Alprazolam)
ยาออนดาเซทรอน (Ondasetron)
ยาฟูโรซีไมด์ (Furosemide)
ยาพรีกาบาลิน
(Pregabalin)
ยากาบาเพนติน (Gabapentin)
ปริมาณการใช้ยา Fentanyl
ระงับอาการปวดจากโรคมะเร็ง
ผู้ใหญ่
ยาอมใต้กระพุ้งแก้มปริมาณ 200 ไมโครกรัม นาน 15 นาที/ครั้ง และให้ยาซ้ำได้หากยังมีอาการ
ปวดหลัง
จากให้ยาครั้งแรก 15 นาที โดยปรับปริมาณตามการตอบสนองต่อยาไม่เกินปริมาณสูงสุดที่ 1.6 มิลลิกรัม/ครั้ง และไม่เกิน 4 ครั้ง/วัน
ยาเม็ดใต้กระพุ้งแก้มปริมาณ 100 ไมโครกรัม/ครั้ง อาจใช้ซ้ำหลังจากนั้น 30 นาทีถ้าจำเป็น และควรเว้นไว้ 2-4 ชั่วโมง ก่อนใช้ยาครั้งถัดไป
แผ่นฟิล์มแปะกระพุ้งแก้มปริมาณ 200 ไมโครกรัม/ครั้ง และควรเว้นไว้ 2 ชั่วโมง ก่อนใช้ยาครั้งถัดไป
ยาเม็ดอมใต้ลิ้นปริมาณ 100 ไมโครกรัม/ครั้ง อาจใช้ซ้ำหลังจากนั้น 30 นาทีถ้าจำเป็น และควรเว้นไว้ 2-4 ชั่วโมงก่อนใช้ยาครั้งถัดไป
ยาพ่นใต้ลิ้นปริมาณ 100 ไมโครกรัม/ครั้ง อาจใช้ซ้ำหลังจากนั้น 30 นาทีถ้าจำเป็น และควรเว้นไว้ 4 ชั่วโมงก่อนใช้ยาครั้งถัดไป
ยาพ่นทางจมูกปริมาณ 50-100 ไมโครกรัม/ครั้ง เลือกพ่นรูจมูกข้างใดข้างหนึ่ง อาจใช้ซ้ำหลังจากนั้น 10 นาทีถ้าจำเป็น และควรเว้นไว้ 2-4 ชั่วโมง ก่อนใช้ยาครั้งถัดไป โดยใช้ยาสูงสุดไม่เกินวันละ 4 ครั้ง
ผู้สูงอายุ
อาจลดปริมาณยาลงตามความเหมาะสม
กลุ่มอาการปวดเรื้อรังแบบควบคุมไม่ได้
ผู้ใหญ่
สำหรับผู้ป่วยที่เคยใช้ยากลุ่มโอปิออยด์มาก่อน
ให้ยาชนิดแผ่นแปะผิวหนังตามปริมาณการใช้ยากลุ่มโอปิออยด์ในครั้งก่อน โดยปริมาณยาอยู่ที่ 12-100 ไมโครกรัม/ชั่วโมง
สำหรับผู้ป่วยที่ไม่เคยใช้ยากลุ่มโอปิออยด์มาก่อน
ยาชนิดแผ่นแปะผิวหนังปริมาณมากกว่าหรือเท่ากับ 25 ไมโครกรัม/ชั่วโมง
สำหรับผู้ป่วยที่เคยได้รับยาในกลุ่มโอปิออยด์ชนิดรุนแรงมาก่อน
ปริมาณยาขึ้นอยู่กับการใช้ยาในช่วง 24 ชั่วโมงที่ผ่านมา และให้ค่อย ๆ เลิกใช้ยาตัวเก่าระหว่างที่เริ่มใช้ยาชนิดแผ่นแปะผิวหนัง
หากผู้ป่วยจำเป็นต้องใช้ยามากกว่า 100 ไมโครกรัม/ชั่วโมง ให้ใช้ยาชนิดแผ่นแปะผิวหนังมากกว่า 1 แผ่น
และ
อาจต้องพิจารณาการรักษาอื่น ๆ เพิ่มเติม หากเคยใช้ยามากกว่า 300 ไมโครกรัม/ชั่วโมง
ผู้สูงอายุ
อาจลดปริมาณยาลงตามความเหมาะสม
ทั้งนี้ ผู้ป่วยต้องเปลี่ยนแผ่นแปะผิวหนังทุก ๆ 72 ชั่วโมง แปะยาแผ่นใหม่บนผิวหนังบริเวณอื่น และหลีกเลี่ยงการแปะซ้ำบริเวณเดิมติดกัน 2-3 วัน
การให้ยาก่อนให้
ยาสลบ
ผู้ใหญ่
ยาฉีดเข้ากล้ามเนื้อปริมาณ 50-100 ไมโครกรัม ก่อนให้ยาสลบ 30-60 นาที
ผู้สูงอายุ
อาจลดปริมาณยาลงตามความเหมาะสม
การให้ยาเสริมการใช้ยาสลบ
ผู้ใหญ่
สำหรับผู้ป่วยที่หายใจได้เอง
ยาฉีดเข้าหลอดเลือดดำปริมาณ 50-200 ไมโครกรัม
ตามด้วยการให้ยา
ปริมาณ 50 ไมโครกรัมในอัตรา 0.05-0.08 ไมโครกรัม/น้ำหนักตัว 1 กิโลกรัม/นาที สูงสุดไม่เกิน 200 ไมโครกรัม
สำหรับผู้ป่วยที่ใช้เครื่องช่วยหายใจ
ยาฉีดเข้าหลอดเลือดดำปริมาณ 300-3,500 ไมโครกรัม สูงสุด 50 ไมโครกรัม/น้ำหนักตัว 1 กิโลกรัม
ตามด้วยการให้ยา
ปริมาณ 100-200 ไมโครกรัมตามการตอบสนองต่อยาของผู้ป่วย ปริมาณยาเริ่มต้นที่ 1 ไมโครกรัม/น้ำหนักตัว 1 กิโลกรัม/นาที ภายใน 10 นาทีแรก หลังจากนั้นจึงให้ยาประมาณ 0.1 ไมโครกรัม/น้ำหนักตัว 1 กิโลกรัม/นาที
เด็กอายุ 2-12 ปี
ยาฉีดเข้าหลอดเลือดดำปริมาณ 2-3 ไมโครกรัม/น้ำหนักตัว 1 กิโลกรัม
ตามด้วยการให้ยา
ปริมาณ 1 ไมโครกรัม/น้ำหนักตัว 1 กิโลกรัม
ผู้สูงอายุ
อาจลดปริมาณยาลง
ตามความเหมาะสม
การใช้ยา Fentanyl
ใช้ยาในปริมาณที่ถูกต้องตามคำสั่งแพทย์
ห้ามใช้ยาเกินปริมาณหรือนานเกินกว่าที่แพทย์กำหนด
ห้ามหยุดใช้ยาเองโดยไม่ปรึกษาแพทย์เด็ดขาด เพราะอาจทำให้เกิดอาการไม่พึงประสงค์ได้
ห้ามใช้ยาเกินวันละ 4 ครั้ง ควรปรึกษาแพทย์หากมีอาการปวดมากกว่า 4 ครั้ง/วัน โดยแพทย์อาจปรับปริมาณยาแก้ปวดชนิดอื่น ๆ ให้แทน
ห้ามบริโภคเกรปฟรุตหรือดื่มน้ำเกรปฟรุตในระหว่างที่ใช้ยา
ห้ามนำยาไปใช้เพื่อจุดประสงค์อื่นนอกเหนือจากที่แพทย์ระบุ
หากผู้ป่วยใช้ยารูปแบบยาอม ควรปรึกษาแพทย์ถึงการรักษาสุขภาพฟัน เนื่องจากยาอมมีส่วนประกอบเป็นน้ำตาลที่อาจทำให้
ฟันผุ
หรือเกิดปัญหาเกี่ยวกับฟันได้
ระหว่างใช้ยา ผู้ป่วยอาจเวียนศีรษะหรือ
รู้สึกหน้ามืด
หากลุกขึ้นยืนหลังจากนอนเป็นเวลานาน ซึ่งเป็นอาการปกติเมื่อเริ่มต้นใช้ยา ควรค่อย ๆ ลุกจากเตียง และวางเท้าไว้ที่พื้น 4-5 นาที ก่อนลุกขึ้นยืน เพื่อช่วยลดอาการดังกล่าว
ควรเก็บยาที่อุณหภูมิ 20-25 องศาเซลเซียส และเก็บยาให้พ้นจากแสง
ผลข้างเคียงจากการใช้ยา Fentanyl
โดยทั่วไป ยา Fentanyl
อาจมีผลข้างเคียงที่พบได้บ่อย เช่น
คลื่นไส้ อาเจียน มีไข้ เกิดการกดการหายใจ และมี
เหงื่อออก
มาก ซึ่งบางอาการอาจไม่จำเป็นต้องรับการรักษา เพราะเมื่อร่างกายปรับตัวให้ชินกับยาแล้ว อาการดังกล่าวอาจหายไปเอง แต่หากยังมีอาการอย่างต่อเนื่อง จนรบกวนการใช้ชีวิตประจำวัน หรือหากผู้ป่วยมีข้อสงสัยใด ๆ ควรไปปรึกษาแพทย์
อย่างไรก็ตาม หากผู้ป่วยมีผลข้างเคียงดังต่อไปนี้ระหว่างใช้ยา ควรรีบไปพบแพทย์ทันที
มีสัญญาณของการใช้ยาเกินขนาด เช่น หายใจตื้น หายใจช้า
ไอ เจ็บคอ
ปากแห้ง กระหายน้ำ
ไม่อยากอาหาร
มีแผลหรือจุดสีขาวในปาก
ตาลึกโบ๋
ปัสสาวะน้อยลง
ปวดกล้ามเนื้อ หรือเป็นตะคริว
แน่นหน้าอก
หัวใจเต้นผิดปกติ
เวียนศีรษะคล้ายจะเป็นลม
เลือดออกหรือมี
รอยช้ำ
เกิดขึ้นอย่างผิดปกติ
อย่างไรก็ตาม อาการข้างต้นไม่ใช่ผลข้างเคียงทั้งหมดที่อาจเกิดขึ้นได้ ผู้ป่วยควรปรึกษาแพทย์เพิ่มเติมหากมีข้อสงสัย และแจ้งให้แพทย์ทราบหากพบอาการข้างเคียงอื่น ๆ ที่อาจเป็นอันตรายต่อสุขภาพ
ดูเพิ่มเติมเกี่ยวกับ :