ลาโมไตรจีน (Lamotrigine)
Lamotrigine (ลาโมไตรจีน)
จัดเป็นยาในกลุ่มยากันชัก ออกฤทธิ์โดยการปรับสมดุลของคลื่นไฟฟ้าในสมองเพื่อระงับและป้องกันอาการชักชนิดต่าง ๆ ในผู้ป่วยโรคลมชักทั้งในเด็กและผู้ใหญ่ นอกจากนี้ ยาลาโมไตรจีนสามารถนำมาใช้ในการรักษาโรคไบโพลาร์ได้อีกด้วย
รูปแบบของยา Lamotrigine เป็นยาเม็ดสำหรับรับประทาน มักใช้เป็นยาหลักในการรักษาหรือใช้ร่วมกับยาในกลุ่มยากันชักชนิดอื่น ๆ ไม่สามารถหาซื้อได้ด้วยตนเอง ต้องแพทย์เป็นผู้สั่งจ่ายยาเท่านั้น โดยแพทย์จะเป็นผู้กำหนดรูปแบบและปริมาณของยาให้เหมาะสมต่ออายุและอาการของผู้ป่วยเอง
เกี่ยวกับยา Lamotrigine
กลุ่มยา
ยากันชัก
ประเภทยา
ยาตามใบสั่งแพทย์
สรรพคุณ
บรรเทาและป้องกันอาการชักในโรคลมชักและรักษาอารมณ์แปรปรวนในโรคไบโพลาร์
กลุ่มผู้ป่วย
เด็กอายุ 2 ปีขึ้นไปและผู้ใหญ่
การใช้ยาในหญิงตั้งครรภ์และผู้ให้นมบุตร
Category C
จากการศึกษาในสัตว์พบว่า ทำให้เกิดความผิดปกติต่อตัวอ่อนในครรภ์สัตว์ แต่ไม่มีการศึกษาในมนุษย์ หรือไม่มีข้อมูลเพียงพอในการศึกษาทดลองในมนุษย์และสัตว์ ควรใช้ยาเมื่อพิจารณาแล้วว่ามีประโยชน์มากกว่าความเสี่ยงที่อาจเกิดขึ้นต่อทารกในครรภ์ สำหรับผู้ให้นมบุตร Lamotrigine อาจซึมผ่านน้ำนมได้ ผู้ที่กำลังอยู่ในช่วงตั้งครรภ์หรือให้นมบุตรควรปรึกษาแพทย์ก่อนใช้ยา
รูปแบบของยา
ยาเม็ดสำหรับรับประทาน
คำเตือนการใช้ยา Lamotrigine
เพื่อความปลอดภัยในการใช้ยาลาโมไตรจิน ผู้ป่วยควรระมัดระวังและปฏิบัติตามคำแนะนำ ดัง
นี้
แจ้งแพทย์และเภสัชกรทุกครั้ง หากมีประวัติการป่วยเป็นโรคไต โรคตับ โรคเลือด
โรคหัวใจ
โรคแพ้ภูมิตัวเอง หรือเคยมีประวัติป่วยเป็น
โรคซึมเศร้า
อารมณ์แปรปรวนและเคยมีความคิดหรือการกระทำเกี่ยวข้องกับการฆ่าตัวตาย
งดการขับขี่ การใช้เครื่องจักร หรือการทำงานใด ๆ ที่ต้องใช้สายตา เพราะการรับประทานยา Lamotrigine อาจทำให้เกิดอาการมึน เวียนศีรษะ และทำให้มองเห็นเป็นภาพเบลอ
หากกำลังตั้งครรภ์หรือวางแผนมีบุตร ควรปรึกษาแพทย์ก่อนใช้ยา เนื่องจากอาจเกิดความเสี่ยงต่อทารกในครรภ์ได้
หากเป็นผู้ที่ให้นมบุตรควรระมัดระวังในการใช้ยา เนื่องจากยา Lamotrigine อาจซึมผ่านน้ำนมได้ ควรสังเกตทารกอยู่เสมอ หากทารกมีอาการนอนหลับผิดปกติ กินอาหารได้น้อย มีผื่นแดงขึ้นตามตัว หรือหายใจติดขัด ควรปรึกษาแพทย์ทันที
เนื่องจากยาคุมกำเนิดจะลดประสิทธิภาพของยา Lamotrigine ดังนั้น ผู้ที่กำลังรับประทานยาคุมกำเนิด ควรแจ้งแพทย์หรือเภสัชกรทุกครั้งว่าเริ่มหรือหยุดรับประทานตอนไหน เพื่อพิจารณาปริมาณในการใช้ยาชนิดนี้
หากมีอาการแย่ลงหรือมีอาการแทรกซ้อนระหว่างรับประทาน ไม่ควรหยุดยาลาโมไตรจีนด้วยตนเอง ควรปรึกษาแพทย์ทันทีเพื่อหาแนวทางการรักษาต่อไป
ปริมาณการใช้ยา Lamotrigine
ปริมาณการใช้ยา Lamotrigine ขึ้นอยู่กับดุลยพินิจของแพทย์ โดยแพทย์อาจพิจารณาถึงอายุและความรุนแรงของอาการ ในช่วงแรกจะเริ่มจากยาปริมาณน้อยและค่อย ๆ เพิ่มขึ้นจนเพียงพอต่อการรักษา ตัวอย่างการใช้ยามีดังนี้
อาการชักกระตุกและชักเกร็งในโรคลมชัก
ตัวอย่างการใช้ยา Lamotrigine เพื่อรักษาอาการชักกระตุก ชักเกร็งและโรคลมชัก
ผู้ใหญ่
สำหรับผู้ใหญ่สามารถใช้ Lamotrigine เป็นการรักษาหลักหรือใช้ร่วมกับยาอื่นได้
การใช้ Lamotrigine เป็นยารักษาหลัก
รับประทานยาแบบออกฤทธิ์ทันที (Immediate-release) ปริมาณ 25 มิลลิกรัม วันละ 1 ครั้งเป็นเวลา 2 สัปดาห์ จากนั้นเพิ่มเป็นวันละ 50 มิลลิกรัม วันละ 1 ครั้งเป็นเวลา 2 สัปดาห์ หลังจากนั้นเพิ่มปริมาณยาได้ถึง 50
–
100 มิลลิกรัม ทุก 1–2 สัปดาห์
สำหรับขนาดยาที่ใช้ควบคุมอาการ ไม่ควรรับประทานยาเกิน 100–200 มิลลิกรัมต่อวัน สามารถรับประทานวันละ 1 ครั้งหรือแบ่งรับประทาน 2 ครั้งได้ หากจำเป็นสามารถรับประทานยาได้สูงสุด 500 มิลลิกรัมต่อวัน
การใช้
Lamotrigine ร่วมกับ วาลโปรเอท (Valproate)
ในช่วงแรกรับประทานยาปล่อยตัวยาแบบฤทธิ์นาน (Extended-release) ปริมาณ 25 มิลลิกรัม วันเว้นวันเป็นเวลา 2 สัปดาห์ ต่อมาเปลี่ยนเป็นรับประทานยาทุกวัน วันละครั้งต่อเนื่อง 2 สัปดาห์ จากนั้นปรับปริมาณเพิ่มสูงสุด 25–50 มิลลิกรัมทุก 1–2 สัปดาห์
ปริมาณยาที่ใช้ควบคุมอาการ ไม่ควรรับประทานยาเกิน
100–200 มิลลิกรัมต่อวันและสามารถแบ่งรับประทานครั้งเดียวหรือ 2 ครั้ง
เด็กอายุ 2–12 ปี
อาจใช้ยา Lamotrigine แบบออกฤทธิ์ทันที (Immediate-release) ร่วมกับ
กรดวาลโปรเอท
เริ่มต้นรับประทานยา 0.15 มิลลิกรัมต่อน้ำหนักตัว 1 กิโลกรัม วันละ 1 ครั้งเป็นเวลา 2 สัปดาห์ จากนั้นปรับเป็น 0.3 มิลลิกรัมต่อน้ำหนักตัว 1 กิโลกรัม วันละ 1 ครั้งนาน 2 สัปดาห์ หลังจากนั้นปรับเป็น 0.3 มิลลิกรัมต่อกิโลกรัม ทุก 1–2 สัปดาห์
สำหรับขนาดยาที่ใช้ควบคุมอาการ ไม่ควรรับประทานยาเกิน 1–5 มิลลิกรัมต่อน้ำหนักตัว 1 กิโลกรัม
ไม่ควรรับประทานเกินวันละ 200 มิลลิกรัมต่อวัน
สามารถรับประทานครั้งเดียวหรือแบ่งรับประทาน 2 ครั้ง
โรคไบโพลาร์
ตัวอย่างการใช้ยาเพื่อรักษาอาการของโรคไบโพลาร์
การใช้ Lamotrigine เป็นยารักษาหลัก
รับประทานยาแบบออกฤทธิ์ทันที (Immediate-release) เริ่มต้นรับประทานยา 25 มิลลิกรัม วันละ 1 ครั้งเป็นเวลา 2 สัปดาห์ หลังจากนั้นเพิ่มปริมาณยาเป็นวันละ 50 มิลลิกรัมเป็นเวลา 2 สัปดาห์ และเพิ่มเป็นวันละ 100 มิลลิกรัมเป็นเวลา 1 สัปดาห์ หลังจากนั้นรับประทานยาปริมาณวันละ 200 มิลลิกรัม โดยในสัปดาห์ที่ 3 ของการใช้ยาเป็นต้นไป สามารถรับประทานยาในครั้งเดียวหรือแบ่งเป็น 2 ครั้งก็ได้
การใช้ Lamotrigine ร่วมกับ วาลโปรเอท (Valproate)
ในช่วง 2 สัปดาห์แรก รับประทานยาปริมาณ 25 มิลลิกรัม วันเว้นวัน ต่อมาเพิ่มเป็น 25 มิลลิกรัม วันละ 1 ครั้ง ทุกวันเป็นเวลา 2 สัปดาห์ หลังจากนั้นเพิ่มเป็น 50 มิลลิกรัม ทุกวันเป็นเวลา 1 สัปดาห์ และปรับเพิ่มเป็น 100 มิลลิกรัมต่อวัน แต่ไม่ควรรับประทานเกิน 200 มิลลิกรัมต่อวัน หลังจากสัปดาห์ที่ 5 สามารถรับประทานยาในครั้งเดียวหรือแบ่งรับประทานยา 2 ครั้งก็ได้
การใช้ยา Lamotrigine
การใช้ยา Lamotrigine ควรปฏิบัติตามที่แพทย์แนะนำหรือตามที่ฉลากระบุไว้อย่างเคร่งครัด ไม่ควรรับประทานยาเกินกว่าที่แพทย์สั่ง เพราะอาจทำให้เกิดผลข้างเคียงที่อันตรายต่อชีวิตได้ เช่น ภาพเบลอ วิงเวียนศีรษะ เป็นลมและอาจมี
อาการชัก
รุนแรงขึ้น หากเคยรับประทานยาในกลุ่ม
ยากันชัก
มาก่อนหรือแพ้ยาชนิดนี้ ควรแจ้งแพทย์และเภสัชกรทุกครั้ง
Lamotrigine เป็นยาเม็ดที่มีหลายรูปแบบ เช่น ยาเม็ดธรรมดา ยาเม็ดสำหรับเคี้ยว ยาเม็ดชนิดค่อย ๆ ออกฤทธิ์และออกฤทธิ์ทันที ซึ่งแต่ละแบบใช้รักษาอาการที่แตกต่างกัน ควรตรวจสอบทุกครั้งหลังจากได้รับยาว่ามีปริมาณยา สีหรือรูปร่างที่ถูกต้องหรือไม่ โดยนอกจากยาเม็ดสำหรับเคี้ยวแล้ว ไม่ควรทุบ เคี้ยว หรือบดยาชนิดนี้ก่อนรับประทาน
ในกรณีที่ลืมรับประทานยา Lamotrigine ให้รีบรับประทานยาเม็ดนั้นทันที แต่หากใกล้ถึงเวลาที่จะรับประทานยาครั้งถัดไป ให้ข้ามการรับประทานยามือที่ลืม และรับประทานยาเม็ดต่อไปได้เลย โดยไม่จำเป็นต้องรับประทานยาเป็น 2 เท่า หากลืมรับประทานยาเกิน 5 วัน ควรปรึกษาแพทย์ทันที เนื่องจากอาจต้องวางแผนการรับประทานยาใหม่อีกครั้ง การเก็บยาควรเก็บไว้ในอุณหภูมิห้อง ไม่โดนแสงแดดและความชื้น
ปฏิกิริยาระหว่างยา Lamotrigine กับยาอื่น
ยาบางชนิดอาจมีปฏิกิริต่อยา Lamotrigine ดังนี้
ยาในกลุ่มยากันชักอื่น ๆ เช่น โซเดียม
วาลโปเลท
(Sodium valproate)
เฟนิโทอิน
(Phenytoin) และอื่น ๆ
ยารักษาโรคติดเชื้อเอชไอวี (HIV) เช่น ยาโลพินาเวียร์ (Lopinavir) ริโทนาเวียร์ (Ritonavir) และอะทาซานาเวียร์ (Atazanavir)
ยารักษาวัณโรค เช่น ไรแฟมพิซิน (Rifampicin)
ยารักษาอาการทางจิตเวช เช่น
บูโพรพิออน (Bupropion)
ลิเทียม
(Lithium) และ อะริพิพลาโซ (Aripiprazole)
ยาคุมกำเนิด
อาจมียาชนิดอื่นอีกที่สามารถส่งผลต่อการทำงานของยา Lamotrigine ดังนั้น หากกำลังรับประทานยา สมุนไพรหรืออาหารเสริมใดอยู่ ควรแจ้งแพทย์ก่อนทุกครั้ง เพื่อที่พิจารณาถึงผลกระทบก่อนวางแผนการรักษาต่อไป
ผลข้างเคียงจากการใช้ยา Lamotrigine
ผลข้างเคียงโดยทั่วไปจากการใช้ยา Lamotrigine คือ
วิงเวียนศีรษะ
อาเจียน มีปัญหาด้านการมองเห็น เช่น มองเห็นภาพเบลอหรือภาพซ้อน สูญเสียการทรงตัว
ผื่น
แดง อาจมีอาการอื่นร่วมด้วย เช่น ปวดหัว มี
ไข้
ปากแห้ง ปวดท้อง ท้องเสีย อ่อนเพลีย ปวดหลังและนอนไม่หลับ
หากอาการดังกล่าวไม่ดีขึ้นหรือมีอาการรุนแรงอย่างอื่นร่วมด้วย ควรพบแพทย์ทันที เช่น
หายใจไม่ออก เป็นลม
มีปัญหาเกี่ยวกับผิวอย่างรุนแรง เช่น มีแผลพุพองขึ้นตามตัว ผิวบอบบางต่อแสงแดด มีเลือดออกผิดปกติและมีรอยช้ำ
หัวใจเต้นผิดจังหวะ
หรือมีอาการเจ็บหน้าอก
การเปลี่ยนแปลงทางอารมณ์และพฤติกรรมผิดปกติ เช่น ซึมเศร้า พฤติกรรมก้าวร้าวและอาจมีความคิดอยากฆ่าตัวตาย
นอกจากนี้ การใช้ยา Lamotrigine อาจก่อเกิด
อาการแพ้
ได้ เช่น ตา ใบหน้า ปาก ลิ้นหรือคอบวม ระคายเคืองตา เป็นลมพิษและหายใจลำบาก
หากมีสัญญาณของอาการผิดปกติหรือรุนแรงขึ้นขณะใช้ยา ควรพบแพทย์เพื่อเข้ารับการรักษาทันที