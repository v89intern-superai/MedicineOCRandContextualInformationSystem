Cefditoren (เซฟดิโตเรน)
Cefditoren (
เซฟดิโตเรน
)
เป็นยาปฏิชีวนะในกลุ่ม Cephalosporin ใช้รักษาการเจ็บป่วยที่เกิดจากเชื้อแบคทีเรียบางชนิด เช่น หลอดลมอักเสบติดเชื้อ ต่อมทอนซิลอักเสบ ปอดบวม และการติดเชื้อทางผิวหนังอื่น ๆ เป็นต้น โดยการใช้ยาชนิดนี้อาจทำให้เกิดผลข้างเคียงได้ จึงต้องปรึกษาแพทย์ก่อนใช้เสมอ
เกี่ยวกับ Cefditoren
กลุ่มยา
ยาปฏิชีวนะกลุ่ม Cephalosporin
ประเภทยา
ยาตามใบสั่งแพทย์
สรรพคุณ
ฆ่าเชื้อแบคทีเรีย
กลุ่มผู้ป่วย
เด็กอายุ 12 ปีขึ้นไป และผู้ใหญ่
รูปแบบของยา
ยารับประทาน
คำเตือนในการใช้ Cefditoren
ระมัดระวังเป็นพิเศษหากใช้ยานี้ในผู้ที่มีประวัติแพ้
ยา Penicillin
เนื่องจากอาจแพ้ยานี้ได้เช่นกัน
ผู้ที่ขาดสารอาหาร มีอาการชัก มีความผิดปกติของตับหรือไต ควรปรึกษาแพทย์ก่อนรับประทานยานี้
แจ้งให้แพทย์ทราบหากตั้งครรภ์หรือกำลังให้นมบุตร เนื่องจากยังไม่เป็นที่แน่ชัดว่า Cefditoren จะเป็นอันตรายต่อทารกหรือไม่
ผู้ที่แพ้โปรตีนจากนมและมีภาวะขาดคาร์นิทีน ไม่ควรใช้ยา Cefditoren
เมื่อรับประทานยา Cefditoren ไม่ควรรับประทานยาในกลุ่มยาลดกรดภายใน 2 ชั่วโมงก่อนและหลังรับประทานนี้ เช่น ยาไซเมทิดีน ฟาโมทีดีน หรือรานิทิดีน เป็นต้น เนื่องจากอาจทำให้ร่างกายดูดซึมยา Cefditoren ได้น้อยลง
ควรปรึกษาแพทย์ก่อนจะรับประทานยาตัวอื่นเพิ่มเติม หากอาการไม่ดีขึ้นหรือแย่ลงก็ควรรีบไปพบแพทย์
ปริมาณการใช้ Cefditoren
คออักเสบ
ต่อมทอนซิลอักเสบ และการติดเชื้อทางผิวหนังทั่วไป
ผู้ใหญ่
รับประทานยาปริมาณ 200 มิลลิกรัม วันละ 2 ครั้ง เป็นเวลา 10 วัน
โรคปอดบวม
ผู้ใหญ่
รับประทานยาปริมาณ 400 มิลลิกรัม วันละ 2 ครั้ง เป็นเวลา 14 วัน
อาการ
หลอดลมอักเสบ
เรื้อรังกำเริบ
ผู้ใหญ่
รับประทานยาปริมาณ 400 มิลลิกรัม วันละ 2 ครั้ง เป็นเวลา 10 วัน
การใช้ Cefditoren
แจ้งให้แพทย์ทราบเกี่ยวกับประวัติทางการแพทย์และปัญหาสุขภาพของตนก่อนใช้ยานี้
รับประทานยาพร้อมกับมื้ออาหาร และดื่มน้ำตามมาก ๆ
ใช้ยาให้ครบตามปริมาณที่กำหนดแม้จะมีอาการดีขึ้นแล้วก็ตาม และไม่ใช้ยาเกินปริมาณและระยะเวลาที่แพทย์สั่ง เพราะอาจเสี่ยงเกิดภาวะเชื้อดื้อยาได้
ไม่ควรใช้ยานี้กับเด็กที่มีอายุต่ำกว่า 12 ปี ส่วนผู้ที่มีอายุ 65 ปีขึ้นไป ควรใช้ยาภายใต้คำแนะนำของแพทย์อย่างเคร่งครัด เนื่องจากอาจเสี่ยงต่อการเกิดผลข้างเคียงได้สูง
ไม่ควรใช้ยาร่วมกับผู้อื่น และไม่แบ่งยาให้ผู้อื่นใช้
ควรเก็บยาในอุณหภูมิห้อง และให้พ้นจากแสงแดด
ผลข้างเคียงจากการใช้ Cefditoren
โดยทั่วไป การใช้ยา Cefditoren อาจทำให้เกิดผลข้างเคียง เช่น ปวดหัว อาเจียน ปวดท้อง
ท้องเสีย
อาหารไม่ย่อย คันบริเวณช่องคลอด เป็นต้น
นอกจากนี้ Cefditoren อาจทำให้เกิดผลข้างเคียงอื่น ๆ ได้เช่นกัน ดังนี้
มีผื่นคัน ลมพิษ
ผิวซีดเหลือง หรือมีอาการทางผิวหนังอื่น ๆ
เหนื่อยมากกว่าปกติ
มีรอยช้ำ เลือดกำเดาไหล
ปวดข้อ เท้าหรือข้อเท้าบวม
ปวดท้องอย่างมาก ท้องเสียโดยอุจจาระเป็นเลือดหรือเป็นน้ำ
ปัสสาวะมีสีเข้ม หรือเป็นเลือด
ชัก
ทั้งนี้ หากมีอาการรุนแรงอย่างอาการแพ้ยา เช่น หายใจติดขัด บวมที่คอ หน้า ปาก เป็นต้น ผู้ป่วยควรรีบไปพบแพทย์เพื่อรับการตรวจรักษาทันที
ดูเพิ่มเติมเกี่ยวกับ :