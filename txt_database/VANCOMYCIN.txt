Vancomycin (แวนโคมัยซิน)
Vancomycin (แวนโคมัยซิน)
เป็นยาปฏิชีวนะสำหรับ
รักษาโรคติดเชื้อรุนแรงจากเชื้อแบคทีเรียกลุ่มสแตฟิโลค็อกคัส ออเรียส (Staphylococcus Aureus) และใช้ในกรณีที่ผู้ป่วยแพ้ยาหรือไม่ตอบสนองต่อยากลุ่มเพนิซิลลินและยาเซฟาโลสปอริน เช่น ภาวะ
ติดเชื้อใน
กระ
แสเลือด
โรคกระดูกติดเชื้อ โรคติดเชื้อในระบบทางเดินหายใจส่วนล่าง การติดเชื้อของผิวหนังและโครงสร้างผิวหนัง และเยื่อบุหัวใจอักเสบ นอกจากนี้ แพทย์อาจนำยา Vancomycin แบบฉีดมาใช้รูปแบบยารับประทาน โดยมักใช้กับผู้ป่วยที่ติดเชื้อคลอสไทรเดียม ดิฟิซายล์ (Clostridium Difficile) หรืออาจใช้รักษาโรคอื่น ๆ นอกเหนือจากนี้ตามดุลยพินิจของแพทย์
ยา Vancomycin มีข้อห้ามใช้และอาจเกิดผลข้างเคียงได้ ดังนั้น การใช้ยาควรอยู่ภายใต้คำแนะนำของแพทย์และเภสัชกรเสมอ
เกี่ยวกับยา Vancomycin
กลุ่มยา
ยาปฏิชีวนะ
ประเภทยา
ยาตามใบสั่งแพทย์
สรรพคุณ
รักษาโรคที่เกิดจากการติดเชื้อแบคทีเรีย
กลุ่มผู้ป่วย
เด็กและผู้ใหญ่
รูปแบบของยา
ยาฉีด ยารับประทาน
คำเตือนในการใช้ยา Vancomycin
แจ้งให้แพทย์ทราบก่อนใช้ยานี้ หากมีประวัติ
แพ้ยา
หรือส่วนประกอบของยานี้ รวมถึงยาชนิดอื่น อาหาร หรือสารใด ๆ
แจ้งให้แพทย์ทราบเกี่ยวกับยาทุกชนิดที่กำลังใช้อยู่
แจ้งให้แพทย์ทราบก่อนใช้ยานี้ หากมีปัญหาสุขภาพหรือมีประวัติการเจ็บป่วยใด ๆ เช่น โรคไต โรคลำไส้อักเสบ โรคลำไส้ใหญ่อักเสบ โรคโครห์น มีปัญหาเกี่ยวกับการได้ยิน หรือกำลังใช้ยาปฏิชีวนะชนิดอื่น ๆ ในรูปแบบยาฉีด
ผู้สูงอายุที่ใช้ยานี้อาจเสี่ยงเกิดผลข้างเคียงที่ส่งผลกระทบต่อการทำงานของไตได้สูง
ห้ามให้นมบุตรระหว่างใช้ยานี้ เพราะตัวยาอาจซึมเข้าสู่น้ำนมมารดาและอาจเป็นอันตรายต่อทารกได้
ผู้ที่ตั้งครรภ์ วางแผนมีบุตร หรือเกิดการตั้ง
ครรภ์
ในระหว่างที่ใช้ยานี้ ควรแจ้งให้แพทย์ทราบ
หยุดใช้ยาและแจ้งให้แพทย์ทราบ หากมีปัญหาเกี่ยวกับการได้ยินหรือมีเสียงดังในหู เพราะยานี้อาจทำให้สูญเสียการได้ยินชั่วคราวหรือถาวรได้
ระหว่างที่ใช้ยานี้ควรเข้ารับการตรวจการได้ยินเป็นประจำ เพื่อให้แน่ใจว่าผู้ป่วยไม่ได้รับผลข้างเคียงที่เป็นอันตราย
ปริมาณการใช้ยา Vancomycin
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยมีตัวอย่างการใช้ยา ดังนี้
รักษา
การติดเชื้อสแตฟิโลค็อกคัสอย่างรุนแรงหรือการติดเชื้อแบคทีเรียแกรมบวกชนิดอื่น ๆ
ผู้ใหญ่
ค่อย ๆ ให้
ยาปริมาณ 500 มิลลิกรัม
ทางหลอดเลือดดำนานอย่างน้อย 60 นาที
ทุก 6 ชั่วโมง หรือค่อย ๆ ให้ยาปริมาณ 1 กรัม ทางหลอดเลือดดำนานอย่างน้อย 100 นาที ทุก 12 ชั่วโมง
เด็ก
อายุ 0-7 วัน ให้ยาปริมาณเริ่มต้น 15 มิลลิกรัม/น้ำหนักตัว 1 กิโลกรัม จากนั้นให้ยาปริมาณ 10 มิลลิกรัม/น้ำหนักตัว 1 กิโลกรัม
ทุก 12 ชั่วโมง
อายุ 7-30 วัน ให้ยาปริมาณเริ่มต้น 15 มิลลิกรัม/น้ำหนักตัว 1 กิโลกรัม จากนั้นให้ยาปริมาณ 10 มิลลิกรัม/น้ำหนักตัว 1 กิโลกรัม ทุก 8 ชั่วโมง
อายุ 1 เดือน-12 ปี ให้ยาปริมาณ 40 มิลลิกรัม/น้ำหนักตัว 1 กิโลกรัม/วัน แบ่งให้ยาวันละ 4 ครั้ง โดยค่อย ๆ ให้ยาทางหลอดเลือดดำนานอย่างน้อย 60 นาทีเช่นเดียวกับผู้ใหญ่
ผู้สูงอายุ
ปรับปริมาณยาตามที่แพทย์สั่ง
ป้องกันเยื่อบุหัวใจอักเสบ
ผู้ใหญ่
ฉีดยาปริมาณ
1 กรัม
ก่อนให้ยาระงับความรู้สึก
และอาจฉีดยาปริมาณ 1 กรัม ทุก 12 ชั่วโมง หลังการผ่าตัด
ผู้สูงอายุ
ปรับปริมาณยาตามที่แพทย์สั่ง
รักษาเยื่อบุหัวใจอักเสบที่เกิดจากเชื้อแบคทีเรีย
ผู้ใหญ่
ฉีดยาปริมาณ
1 กรัม ทุก 12 ชั่วโมง เป็นระยะเวลา 4-6 สัปดาห์ โดยอาจใช้ร่วมกับยาปฏิชีวนะอื่น ๆ
ผู้สูงอายุ
ปรับปริมาณยาตามที่แพทย์สั่ง
โรคติดเชื้อสแตฟิโลค็อกคัสในลำไส้เล็กและลำไส้ใหญ่
ผู้ใหญ่
รับประทานยาปริมาณ 0.5-2 กรัม/วัน แบ่งรับประทาน 3-4 ครั้ง เป็นระยะเวลา 7-10 วัน
เด็ก
รับประทานยาปริมาณ 40 มิลลิกรัม/น้ำหนักตัว 1 กิโลกรัม/วัน แบ่งรับประทาน 3 หรือ 4 ครั้ง เป็นเวลา 7-10 วัน รับประทานยาปริมาณสูงสุดไม่เกิน 2 กรัม/วัน
ผู้สูงอายุ
ปรับปริมาณยาตามที่แพทย์สั่ง
โรคติดเชื้อ
คลอสไทรเดียม ดิฟิซายล์
ที่เกี่ยวกับอาการ
ท้องเสีย
และ
โรค
ลำไส้ใหญ่อักเสบ
ผู้ใหญ่
รับประทานยาปริมาณ 125 มิลลิกรัม 4 ครั้ง/วัน เป็นระยะเวลา 7-10 วัน
เด็ก
รับประทานยาปริมาณ 40 มิลลิกรัม/น้ำหนักตัว 1 กิโลกรัม/วัน แบ่งรับประทาน 3 หรือ 4 ครั้ง เป็นระยะเวลา 7-10 วัน รับประทานยาปริมาณสูงสุดไม่เกิน 2 กรัม/วัน
ผู้สูงอายุ
ปรับปริมาณยาตามที่แพทย์สั่ง
การใช้ยา Vancomycin
ใช้ยาตามฉลากและตามคำสั่งแพทย์อย่างเคร่งครัด ไม่ใช้ยานี้ในปริมาณมากกว่า น้อยกว่า หรือติดต่อกันนานกว่าที่แพทย์แนะนำ หากมีข้อสงสัยควรสอบถามแพทย์หรือเภสัชกรก่อนใช้ยาเสมอ
ยารูปแบบรับประทานจะใช้รักษาโรคติดเชื้อบริเวณลำไส้เท่านั้น ไม่สามารถรักษาการติดเชื้อที่ส่วนอื่นของร่างกายได้
ก่อนรับประทานยาชนิดสารละลาย ให้เขย่าขวดก่อนวัดปริมาณยา และควรวัดปริมาณยาด้วยช้อนหรือถ้วยตวงสำหรับยาโดยเฉพาะ
หากลืมใช้ยาตามเวลาที่กำหนด ให้ใช้ยาได้ทันที แต่หากใกล้ถึงเวลาใช้ยาในรอบถัดไป ให้ข้ามไปใช้ยารอบต่อไป และไม่เพิ่มปริมาณยาเป็น 2 เท่า
ในระหว่างที่ใช้ยาควรปฏิบัติตามคำแนะนำของแพทย์อย่างเคร่งครัดในเรื่องการจำกัดอาหาร เครื่องดื่ม และการทำกิจกรรมต่าง ๆ
การเพิ่มปริมาณการใช้ยาไม่ได้ช่วยให้ยามีประสิทธิภาพมากขึ้น แต่อาจทำให้เกิดผลข้างเคียงที่รุนแรงหรือเป็นอันตรายถึงชีวิตได้
ใช้ยานี้ให้ครบตามระยะเวลาที่แพทย์กำหนด แม้จะมีอาการดีขึ้นแล้วก็ตาม เพราะหากหยุดใช้ยาเร็วเกินไปหรือขาดช่วงไป อาจเสี่ยงเกิดการติดเชื้อเพิ่มขึ้น หรือเกิด
เ
ชื้อดื้อยา
ได้
ระหว่างใช้ยานี้ผู้ป่วยอาจต้องเข้ารับการตรวจสุขภาพเป็นประจำ หากใช้ยาติดต่อกันเป็นระยะเวลานาน
ควรเก็บยาชนิดแคปซูลไว้ที่อุณหภูมิ 15-30 องศาเซลเซียส และควรเก็บยาชนิดฉีดไว้ที่อุณหภูมิ 2-8 องศาเซลเซียส ให้พ้นจากแสงแดดและความชื้น
ผลข้างเคียงจากการใช้ยา Vancomycin
ผลข้างเคียงที่พบได้ทั่วไป ได้แก่ คลื่นไส้ ท้องไส้ปั่นป่วน ปวดท้อง เป็นต้น หากอาการดังกล่าวไม่หายไปหรือรบกวนการใช้ชีวิต ควรไปปรึกษาแพทย์
ผู้ป่วยควรหยุดใช้ยาและแจ้งให้แพทย์ทราบทันที หากมีอาการรุนแรงดังต่อไปนี้
อาการแพ้ยา เช่น ผื่น คัน ลมพิษ ใบหน้าบวม คอบวม ลิ้นบวม ริมฝีปากบวม และหายใจลำบาก
ท้องเสีย ถ่ายเหลว หรือ
ถ่ายเป็นเลือด
เวียนศีรษะ
สูญเสียการได้ยิน หรือมีเสียงดังในหู
น้ำหนักเพิ่มขึ้นอย่างรวดเร็ว บวม ปวดข้างลำตัว ปวดหลังส่วนล่าง ปัสสาวะน้อยหรือไม่ปัสสาวะ
ภาวะโพแทสเซียมต่ำ ซึ่งอาจทำให้
หัวใจเต้นผิดจังหวะ กระหายน้ำรุนแรง สับสน ปัสสาวะมาก รู้สึกไม่สบายขา รู้สึกชา หรือกล้ามเนื้ออ่อนแรง
นอกจากนี้ ผลข้างเคียงที่ควรระมัดระวังคือภาวะ Redman Syndrome มีสาเหตุมาจากการให้ยาทางหลอดเลือดดำเร็วเกินไป ซึ่งอาจทำให้มีอาการหายใจลำบาก ใจสั่น ความดันต่ำ มีผื่นแดงขึ้นบริเวณหน้าอก คอ หลัง และแขน มักเกิดขึ้นหลังจากได้รับยาประมาณ 15-45 นาที และจะหายไปหลังจากหยุดยาประมาณ 10-60 นาที หากมีอาการดังกล่าวหรือพบอาการผิดปกติใด ๆ เพิ่มเติม ควรรีบแจ้งให้แพทย์ผู้รักษาทราบ
ดูเพิ่มเติมเกี่ยวกับ :