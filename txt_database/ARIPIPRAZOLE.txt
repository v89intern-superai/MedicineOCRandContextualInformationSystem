Aripiprazole (อะริพิพราโซล)
Aripiprazole
(อะริพิพราโซล)
เป็นยาระงับอาการทางจิต ออกฤทธิ์โดยเข้าไป
จับกับตัวรับสารสื่อประสาทในสมอง
ใช้รักษาอาการผิดปกติทางอารมณ์และจิตใจอย่างโรคจิตเภท โรคไบโพลาร์ กลุ่มอาการทูเร็ตต์ และอาการออทิสติก เช่น หงุดหงิด ก้าวร้าว อารมณ์แปรปรวน ร้องอาละวาด ทำร้ายตัวเอง เป็นต้น นอกจากนี้ อาจนำไปใช้ร่วมกับยาชนิดอื่นเพื่อรักษาโรคซึมเศร้าหรือปัญหาสุขภาพอื่น ๆ
ตามดุลยพินิจของแพทย์ด้วย
เกี่ยวกับยา Aripiprazole
กลุ่มยา
ยาระงับอาการทางจิต
ประเภทยา
ยาตามใบสั่งแพทย์
สรรพคุณ
รักษาโรคจิตเภท โรคไบโพลาร์ โรคซึมเศร้า กลุ่มอาการทูเร็ตต์
อาการออทิสติก
กลุ่มผู้ป่วย
เด็ก ผู้ใหญ่
รูปแบบของยา
ยารับประทาน ยาฉีด
การใช้ยาในหญิงตั้งครรภ์
Category C
จากการศึกษาในสัตว์พบว่า ทำให้เกิดความผิดปกติต่อตัว
ครรภ์
อ่อนในครรภ์สัตว์ แต่ไม่มีการศึกษาในมนุษย์ หรือไม่มีข้อมูลเพียงพอใน
การศึกษาทดลองในมนุษย์และสัตว์ ควรใช้ยาเมื่อพิจารณาแล้วว่ามี
ประโยชน์มากกว่าความเสี่ยงที่อาจเกิดขึ้นต่อทารกในครรภ์
คำเตือนในการใช้ยา Aripiprazole
แจ้งให้แพทย์ทราบหากแพ้ยาชนิดนี้หรือแพ้ยาชนิดอื่น ๆ เนื่องจากส่วนผ
สมของยานี้บางชนิดอย่างโพรพิลีนไกลคอลอาจทำให้ผู้ป่วยเกิดอาการแพ้หรือมีอาการอื่น ๆ ได้
แจ้งให้แพทย์ทราบหากมีโรคประจำตัวหรือมีภาวะสุขภาพอื่น ๆ เช่น โรคที่เกี่ยวกับการไหลเวียนของเลือดในสมอง โรคหลอดเลือด โรคหัวใจ ภาวะหัวใจเต้นผิดปกติ ภาวะหัวใจวาย โรคทางระบบประสาท โรคตับ โรคไต โรคลมชัก โรคความดันโลหิตสูงหรือต่ำ โรคเบาหวาน โรคขาดความยับยั้งชั่งใจ โรคย้ำคิดย้ำทำ ภาวะเม็ดเลือดขาวต่ำ ปัญหาในการกลืน ภาวะหายใจลำบากขณะนอนหลับ ภาวะคอเลสเตอรอลหรือ
ไตรกลีเซอไรด์ในเลือดสูง
รวมถึงประวัติการป่วยหรือประวัติคนในครอบครัวที่เคยป่วยเป็นโรคเบาหวาน เป็นต้น
แจ้งให้แพทย์ทราบหากกำลังใช้สารเสพติด รวมถึง
ไม่ควรดื่มแอลกอฮอล์และใช้สารเสพติดขณะรับประทานยานี้ เนื่องจากอาจเกิดอาการเวียนศีรษะหรือรู้สึกง่วงได้
ระมัดระวังในการเปลี่ยนอิริยาบถจากท่านอนหรือท่านั่งเป็นลุกขึ้นยืนเร็วเกินไป เนื่องจากยาชนิดนี้อาจทำให้เวียนศีรษะจนเป็นเหตุให้หกล้มหรือได้รับบาดเจ็บ
ยานี้อาจทำให้ง่วง จึงควรหลีกเลี่ยงการขับขี่ยานพาหนะ การใช้เครื่องจักร หรือการทำกิจกรรมที่ต้องอาศัยความตื่นตัว จนกว่าจะแน่ใจว่าสามารถทำกิจกรรมเหล่านั้นได้อย่างปลอดภัย
การใช้ยาชนิดนี้มักทำให้ผู้ป่วยมีเหงื่อออกน้อย ซึ่งเสี่ยงต่อการ
เป็น
ลมแดด
ผู้ป่วยจึงควรหลีกเลี่ยงกิจกรรมที่ทำให้ร่างกายได้รับความร้อนมากเกินไป เช่น การออกกำลังกาย การทำงานหนักท่ามกลางอากาศร้อน หรือการอาบน้ำในอ่างอาบน้ำร้อน เป็นต้น ทั้งนี้ ผู้ป่วยอาจสวมใส่เสื้อผ้าที่บาง ดื่มน้ำให้มากหากต้องอยู่ในสภาพอากาศที่ร้อน และหากร่างกายได้รับความร้อนมากเกินไป ให้รีบหาที่พักและให้ความเย็นแก่ร่างกาย
ยา Aripiprazole ชนิดน้ำอาจมีส่วนผสมของน้ำตาล ดังนั้น ผู้ป่วยโรคเบาหวานควรขอรับคำแนะนำจากแพทย์หรือเภสัชกรก่อน เพื่อให้ใช้ยานี้ได้อย่างปลอดภัย
ผู้สูงอายุอาจได้รับผลข้างเคียงจากการใช้ยาได้ง่าย เช่น อาการชัก อาการยึกยือ มีปัญหาในการกลืนอาหาร และอาจง่วงซึม เวียนศีรษะ หน้ามืด สับสน จนทำให้หกล้มได้ เป็นต้น รวมทั้งอาจทำให้เกิดผลข้างเคียงที่รุนแรงแต่พบได้น้อยอย่างการเสียชีวิตด้วย
เมื่อต้องเข้ารับการผ่าตัด ควรแจ้งให้แพทย์หรือทันตแพทย์ทราบหากกำลังรับประทานยาใด ๆ อยู่ ทั้งยาตามใบสั่งแพทย์ ยาที่ซื้อตามร้านขายยา ยาสมุนไพร หรือยาชนิดอื่น ๆ
ผู้ที่กำลังตั้งครรภ์ กำลังวางแผนตั้งครรภ์ หรือมีโอกาสตั้งครรภ์ ควรปรึกษาแพทย์เกี่ยวกับความเสี่ยงและผลกระทบที่จะได้รับจากการใช้ยาในระหว่างที่ตั้งครรภ์
ผู้ที่ตั้งครรภ์ควรใช้ยานี้ในกรณีที่จำเป็นเท่านั้น เพราะหากรับประทานยานี้ในช่วง 3 เดือนก่อนคลอด
อาจทำให้ทารกที่เกิดมาเคลื่อนไหวกล้ามเนื้อได้ลำบาก หายใจลำบาก มีอาการสั่น ง่วงซึม รับประทานอาหารได้ยาก มีอาการขาดยา หรือร้องไห้ไม่หยุด แต่ก็พบอาการเหล่านี้ได้น้อย อย่างไรก็ตาม หากพบอาการดังกล่าวในเด็กแรกเกิด โดยเฉพาะเด็กที่มีอายุอยู่ในช่วงเดือนแรกหลังคลอด ควรไปปรึกษาแพทย์ทันที
ไม่ควรให้นม
บุตร
ในขณะที่รับประทานยานี้ เพราะยาอาจซึมผ่านน้ำนมและเป็นอันตรายแก่ทารกได้
ห้ามหยุดใช้ยาหากแพทย์ไม่ได้สั่ง เพราะอาจทำให้อาการของโรครุนแรงขึ้น
ห้ามใช้ยานี้กับผู้ป่วยที่มีอาการทางจิตที่เกิดจาก
โรคสมองเสื่อม
โดยเฉพาะผู้ป่วยที่มีอายุมาก เนื่องจากอาจเสี่ยงต่อการเสียชีวิตได้
ผู้ป่วยวัยรุ่นบางรายอาจรู้สึกอยากฆ่าตัวตายในขณะที่รับประทานยานี้เพื่อรักษาโรคซึมเศร้าและโรคทางจิตอื่น ๆ ดังนั้น แพทย์อาจต้องเฝ้าติดตามอาการทุกครั้งที่เข้าพบ โดยคนในครอบครัวและผู้ดูแลคนอื่น ๆ ก็ควรตื่นตัวและหมั่นสังเกตอาการหรืออารมณ์ของผู้ป่วยด้วย
ยานี้ไม่ช่วยให้ผู้ป่วยหายขาดจากโรคหรือภาวะที่เป็นอยู่ แต่อาจช่วยควบคุมอาการที่เกิดขึ้น
ปริมาณการใช้ยา Aripiprazole
โรคจิตเภท
ตัวอย่างปริมาณการใช้ยา Aripiprazole เพื่อรักษา
โรคจิตเภท
ผู้ใหญ่
รับประทานยาปริมาณเริ่มต้น 10 หรือ 15 มิลลิกรัม/วัน แล้วใช้ยาในปริมาณคงที่ให้อยู่ที่ 15 มิลลิกรัม/วัน
อาจปรับปริมาณยาโดยเว้นระยะห่างอย่างน้อย 2 สัปดาห์
ปริมาณยาสูงสุดไม่เกิน 30 มิลลิกรัม/วัน
ผู้สูงอายุ
รับประทานยาปริมาณเริ่มต้น
น้อยกว่าคนทั่วไป
เด็กอายุ 15 ปี ขึ้นไป
รับประทานยาปริมาณเริ่มต้น 2 มิลลิกรัม/วัน เป็นเวลา 2 วัน จากนั้นปรับปริมาณยาเป็น 5 มิลลิกรัม/วัน เป็นเวลา 2 วัน และอาจเพิ่มปริมาณยาครั้งละ 5 มิลลิกรัม
โดยปริมาณยาที่แนะนำ คือ
10 มิลลิกรัม/วัน
โดยเว้นระยะห่างในการปรับปริมาณยาอย่างน้อย 2 สัปดาห์/ครั้ง
และใช้ยาปริมาณสูงสุดไม่เกิน 30 มิลลิกรัม/วัน
โรคไบโพลาร์ชนิดอารมณ์ดีผิดปกติแบบฉับพลัน
ตัวอย่างปริมาณการใช้ยา Aripiprazole เพื่อรักษา
โรคไบโพลาร์
ชนิดอารมณ์ดีผิดปกติแบบฉับพลัน
ผู้ใหญ่
รับประทานยาปริมาณเริ่มต้น 15 มิลลิกรัม/วัน โดยอาจเพิ่มปริมาณยาเป็น 30 มิลลิกรัม/วัน ขึ้นอยู่กับการตอบสนองต่อยาของผู้ป่วย
ผู้สูงอายุ
รับประทานยาปริมาณเริ่มต้น
น้อยกว่าคนทั่วไป
เด็กอายุ 13 ปี ขึ้นไป
รับประทานยาปริมาณเริ่มต้น 2 มิลลิกรัม/วัน เป็นเวลา 2 วัน หลังจากนั้นปรับปริมาณยาเป็น 5 มิลลิกรัม/วัน เป็นเวลา 2 วัน และอาจเพิ่มปริมาณยาครั้งละ 5 มิลลิกรัม
โดยปริมาณยาที่แนะนำ คือ
10 มิลลิกรัม/วัน
โดยเว้นระยะห่างในการปรับปริมาณยาอย่างน้อย 2 สัปดาห์/ครั้ง
และใช้ยาปริมาณสูงสุดไม่เกิน 30 มิลลิกรัม/วัน
อาการตื่นตระหนกฉับพลันหรือพฤติกรรมผิดปกติ
ตัวอย่างปริมาณการใช้ยา Aripiprazole เพื่อรักษาอาการตื่นตระหนกฉับพลันหรือพฤติกรรมผิดปกติที่เกิดจากโรคจิตเภทหรือโรคไบโพลาร์
ผู้ใหญ่
ฉีดยาเข้ากล้ามเนื้อปริมาณเริ่มต้น 9.75 มิลลิกรัม/ครั้ง และอาจฉีดยาอีกครั้งหลังจากนั้น 2 ชั่วโมง โดยอาจฉีดยาปริมาณตั้งแต่ 5.25-15 มิลลิกรัม/ครั้ง ทั้งนี้ ปริมาณยาสูงสุดที่ควรได้รับทั้ง
ยาฉีดและยารับประทาน
ไม่ควรเกิน 30 มิลลิกรัม/วัน ซึ่งผู้ป่วยสามารถเข้ารับการฉีดยาได้เพียง 3 ครั้ง/วัน เท่านั้น
ผู้สูงอายุ
ให้ยาฉีดปริมาณเริ่มต้น
น้อยกว่าคนทั่วไป
การใช้ยา Aripiprazole
ใช้ยาตามฉลากและคำแนะนำของแพทย์อย่างระมัดระวัง หากมีข้อสงสัยให้สอบถามแพทย์
ไม่ใช้ยานี้ในปริมาณมากกว่า น้อยกว่า หรือติดต่อกันนาน
เกินกว่าที่แพทย์แนะนำ โดยควรรับประทานยาอย่างต่อเนื่องหากไม่เกิดความผิดปกติหรืออาการแทรกซ้อนใด ๆ และ
อาจใช้เวลา 2 สัปดาห์ หรือนานกว่านั้นจึงจะเห็นผลการรักษา
รับประทานยาในเวลาเดิมทุกวันอย่างสม่ำเสมอ เพื่อให้เกิดประสิทธิผลทางการรักษามากที่สุด และควรเติมยาก่อนยาหมด
อาจรับประทานยานี้ในตอนท้องว่างหรือหลังจากรับประทานอาหารก็ได้
ควรตวงปริมาณยาด้วยกระบอกฉีดยา ช้อนตวงยา หรือถ้วยยา หากไม่มีอุปกรณ์ตวงยา ควรขอจากแพทย์
หากต้องรับประทานยา Aripiprazole ชนิดเม็ดแตกตัวในปาก ห้ามใช้มือดันเม็ดยาออกมาจากแผ่นฟอยล์ แต่ให้ลอกแผ่นฟอยล์ออกก่อนแล้วจึงนำยาออกมา
หากต้องรับประทานยา Aripiprazole ชนิดเม็ด ให้นำยาเข้าปากทันทีที่แกะออกมาจากบรรจุภัณฑ์ และห้ามทำให้เม็ดยาแตก
หากเป็นยาชนิดเม็ด สามารถรับประทานได้โดยไม่ต้องกลืนน้ำตาม เนื่องจากยาสามารถละลายได้เร็ว แต่หากรับประทานยาชนิดเม็ดแตกตัวในปาก อาจต้องรับประทานยาพร้อมกับน้ำด้วย
ห้ามใช้ยาหากยานั้นหมดอายุ โดยยา Aripiprazole ชนิดน้ำอาจมีอายุการใช้งาน 6 เดือนหลังจากเปิดขวด
หากลืมรับประทานยาตามเวลาที่กำหนด ให้รีบรับประทานยาทันทีที่นึกขึ้นได้ แต่หากใกล้ถึงเวลาที่ต้องรับประทานยาในรอบถัดไป ให้ข้ามไปรับประทานยารอบต่อไป โดยไม่ต้องรับประทานยาทดแทน
ให้เข้าพบแพทย์ทันทีหากรับประทานยาเกินกว่าปริมาณที่กำหนด โดยอาจมีอาการที่สังเกตได้ เช่น
อาเจียน
ง่วงซึม ก้าวร้าว สับสน หัวใจเต้นช้าหรือเร็วกว่าปกติ มีอาการลมชัก สั่น มีปัญหาด้านการหายใจ หรือเป็นลม เป็นต้น
เก็บยาไว้ให้ห่างจากความร้อนและความชื้น โดยอาจเก็บไว้ที่อุณหภูมิ 25 องศาเซลเซียส
ผลข้างเคียงจากการใช้ยา Aripiprazole
การใช้ยา Aripiprazole อาจก่อให้เกิดผลข้างเคียงตามมาได้ โดยผู้ป่วยควรเข้าพบแพทย์หากพบอาการรุนแรงและไม่มีท่าทีว่าจะดีขึ้น
ตัวอย่างผลข้างเคียงที่อาจเกิดจากการใช้ยา Aripiprazole มีดังนี้
ปวดศีรษะ เวียนศีรษะ ง่วงซึม เป็นลม
เครียด กระวนกระวาย
อยากอาหารเพิ่มขึ้น น้ำหนักตัวเพิ่ม
แสบร้อนกลางทรวงอก
ปวดท้อง ท้องผูก ท้องเสีย คลื่นไส้ อาเจียน
เหนื่อยล้า
มีปัญหาด้านการพูด น้ำลายไหล
มีปัญหาในการนอนหลับ
ปวดบริเวณแขน ขา หรือข้อต่อ
ร่างกายกระตุกขณะเคลื่อนไหว อยู่ไม่สุข กล้ามเนื้อสั่นหรือตึง แขนหรือขาตึง
มีปัญหาด้านการทรงตัว ยืนไม่มั่นคง เดินลากเท้า
ควบคุมการเคลื่อนไหวร่างกายไม่ได้ โดยเฉพาะบริเวณใบหน้า คอ และหลัง
ซึมเศร้า
อยากฆ่าตัวตาย
นอกจากนี้ หากผู้ป่วยใช้ยาแล้วมีอาการรุนแรงดังต่อไปนี้ ควรเข้าพบแพทย์ทันที
มีไข้สูง
มีเหงื่อออกมาก
รู้สึกสับสน อารมณ์แปรปรวน
มีปัญหาในการกลืนหรือเคี้ยวอาหาร
การมองเห็นเปลี่ยนไป
สั่น อยู่นิ่งไม่ได้ โดยเฉพาะบริเวณขา
ไม่สามารถยับยั้งชั่งใจต่อสิ่งเร้าอย่างการพนัน การมีเซ็กส์ การรับประทานอาหาร หรือการซื้อของได้
กล้ามเนื้อคอ บริเวณคอ หรือใบหน้าตึง กล้ามเนื้อหดเกร็ง เคลื่อนไหวกล้ามเนื้อลำบาก
เคลื่อนไหวร่างกายหรือใบหน้าได้อย่างไม่ปกติและควบคุมไม่ได้
เจ็บหน้าอก หัวใจเต้นช้าหรือเต้นเร็วผิดปกติ หายใจผิดปกติในขณะที่นอนอยู่
เกิดอาการ
แพ้ยา
อย่างรุนแรง เช่น มีอาการบวมบริเวณตา ปาก ริมฝีปาก หน้า ลิ้น คอ มือ เท้า ข้อเท้า หรือขาด้านล่าง คัน มีผื่นขึ้น หรือมีอาการ
ลมพิษ
เป็นต้น
มีอาการลมชัก หกล้ม
ดูเพิ่มเติมเกี่ยวกับ :