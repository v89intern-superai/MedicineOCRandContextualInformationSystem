Atorvastatin (อะทอร์วาสแตติน)
Atorvastatin (อะทอร์วาสแตติน) คือยาในกลุ่มสแตติน (Statins หรือ HMG CoA Reductase Inhibitors) ที่ช่วยลดระดับคอเลสเตอรอลที่ไม่ดี (LDL) และไตรกลีเซอไรด์ในเลือด (Triglyceride) และช่วยในการเพิ่มปริมาณคอเลสเตอรอลชนิดที่ดีในร่างกาย (HDL) ได้
Atorvastatin
ออกฤทธิ์โดยชะลอการผลิต
คอเลสเตอรอล
ซึ่งช่วยลดปริมาณคอเลสเตอรอลที่อุดตันในหลอดเลือด การใช้ยา Atorvastatin ร่วมกับการ
ควบคุมอาหาร
และออกกำลังกาย จะช่วยลดคอเลสเตอรอลและไตรกลีเซอร์ไรด์ และ
ลดความเสี่ยงโรคหัวใจ โรคหลอดเลือดสมอง และภาวะแทรกซ้อนที่เกี่ยวกับหัวใจในผู้ป่วยโรคเบาหวานชนิดที่ 2 ได้
อีกทั้งใช้ในการรักษาโรคคอเลสเตอรอลสูงทางพันธุกรรมในผู้ป่วยเด็กด้วย
เกี่ยวกับยา Atorvastatin
กลุ่มยา
ยารักษา
ภาวะคอเลสเตอรอลสูง
(Anti-Cholesterol Treatment)
ประเภทยา
ยาตามใบสั่งแพทย์
สรรพคุณ
รักษาภาวะคอเลสเตอรอลสูง ลดความเสี่ยง
โรคหัวใจ
และโรคหลอดเลือดสมอง
กลุ่มผู้ป่วย
เด็ก ผู้ใหญ่
การใช้ยาในหญิงตั้งครรภ์
Category X
ยังไม่มีการจัดหมวดหมู่ของยาชนิดนี้จากองค์การอาหารและยาแห่งสหรัฐอเมริกาหรือ FDA ซึ่งยาอาจส่งผลกระทบต่อมารดาหรือทารกในครรภ์ได้ แพทย์อาจแนะนำให้ใช้วิธีคุมกำเนิดเพื่อป้องกันการตั้งครรภ์ขณะใช้ยานี้ ผู้ที่ตั้งครรภ์ควรแจ้งให้แพทย์ทราบทันทีก่อนใช้ยา Atorvastatin และแพทย์อาจให้หยุดใช้ยานี้ขณะที่ตั้งครรภ์ เพื่อป้องกันภาวะแทรกซ้อนต่อทารกในครรภ์
การใช้ยาในผู้ให้นมบุตร
ไม่แนะนำให้ผู้ที่กำลังให้นมบุตรใช้ยา Atorvastatin เพราะมีข้อมูลว่า
ยากลุ่มสแตติน
สามารถขับออกผ่านทางนมแม่ไปสู่ทารกได้ แพทย์อาจให้ผู้ป่วยหยุดใช้ยานี้ชั่วคราวในช่วงที่ให้นมบุตร แต่ในกรณีผู้ป่วยจำเป็นต้องใช้ยานี้อย่างต่อเนื่อง แพทย์อาจแนะนำให้งดการให้นมบุตร และให้ทารกดื่มนมผงหรืออาหารทางการแพทย์สำหรับทารกอื่น ๆ ทดแทนนมแม่
รูปแบบของยา
ยารับประทานชนิดเม็ด
ยาน้ำแขวนตะกอน
คำเตือน
ในการใช้ยา Atorvastatin
เพื่อความปลอดภัยต่อสุขภาพ ผู้ใช้ยา Atorvastatin ควรระมัดระวังและปฏิบัติตามคำแนะนำดังนี้
ผู้ที่มีอาการแพ้ยา หรือสารประกอบของยาดัวกล่าวไม่ควรใช้ยาชนิดนี้
ผู้ป่วยที่
ดื่ม
แอลกอฮอล์
ปริมาณมากกว่า 2 แก้วต่อวัน
มีภาวะตับวาย และ
โรคตับแข็ง
(Cirrhosis)
ควรปรึกษาแพทย์ก่อนใช้ยานี้
เพราะแอลกอฮอล์อาจเพิ่มความเสี่ยงของการเกิดผลข้างเคียงรุนแรงจากการใช้ยาได้
ผู้ที่มีอายุมากกว่า 65 ปี ผู้ที่มีโรคไต เบาหวาน
โรคหลอดเลือดสมอง
ภาวะพร่องฮอร์โมนไทรอยด์ มีความเสี่ยงที่จะเกิดความผิดปกติของกล้ามเนื้อจากการใช้ยากลุ่มสแตติน และภาวะกล้ามเนื้อลายสลาย ควรปรึกษาแพทย์ก่อนใช้ยานี้
แจ้งให้แพทย์ทราบหากกำลังใช้ยานี้และต้องเข้ารับการผ่าตัด รวมถึงการผ่าตัดทางทันตกรรม
ปริมาณการใช้ยา Atorvastatin
ปริมาณและระยะเวลาในการใช้ยาขึ้นอยู่กับโรค
จะพิจารณาจากผลตรวจวัดระดับ
คอเลสเตอรอล
ชนิดไม่ดี (LDL-C) และการตอบสนองต่อการรักษาของผู้ป่วย
ตามดุลยพินิจของแพทย์ผู้รักษา ซึ่งปริมาณการใช้ยาโดยทั่วไป มีดังนี้
1. การป้องกันโรคหัวใจและหลอดเลือดในผู้ป่วยที่มีความเสี่ยง
ปริมาณการใช้ยาในเบื้องต้น คือ 10 มิลลิกรัมต่อวัน และอาจเพิ่มปริมาณยาได้ตามดุลพินิจของแพทย์
2. การรักษาผู้มีโรคไขมันในเลือดสูงร่วมกับโรคคอเลสเตอรอลสูงจากพันธุกรรม
ผู้ใหญ่ รับประทาน 10 หรือ 20 มิลลิกรัม วันละ 1 ครั้ง สามารถปรับขนาดยาได้ภายใน 4 สัปดาห์ และอาจเริ่มรับประทานที่ 40 มิลลิกรัม วันละ 1 ครั้งหากผู้ป่วยจำเป็นต้องลดระดับคอเลสเตอรอลชนิดที่ไม่ดีให้ต่ำกว่า 45% แต่ไม่ควรเกินวันละ 80 มิลลิกรัม
3. การรักษาโรคคอเลสเตอรอลสูงจากพันธุกรรม
(Familial Heterozygous Hypercholesterolemia)
เด็กอายุ 10–17 ปี รับประทาน 10 มิลลิกรัมต่อวัน และสามารถเพิ่มขนาดยาได้ภายใน 4 สัปดาห์ แต่ไม่เกิน 20 มิลลิกรัมต่อวัน
ผู้ใหญ่ รับประทานยาวันละ 10–80 มิลลิกรัม ตามที่แพทย์สั่ง โดยอาจใช้ยานี้ควบคู่กับการรักษาอื่นที่ช่วยลดระดับไขมันในเลือด
การใช้ยา Atorvastatin
ยา Atorvastatin เป็นยาที่ใช้ตามใบสั่งแพทย์ และใช้เพื่อการรักษา
ภาวะไขมันในเลือดสูง
หรือคอเลสเตอรอลสูงเท่านั้น ยาชนิดนี้สามารถรับประทานก่อนหรือหลังอาหารก็ได้ แต่ควรรับประทานยาให้ตรงเวลาทุกวัน
การใช้ยานี้จะต้องควบคู่ไปกับการ
ปรับพฤติกรรม
เช่น ควบคุมอาหาร ออกกำลังกายอย่างสม่ำเสมอ และควบคุมน้ำหนัก ยาจึงจะสามารถช่วยควบคุมระดับไขมันได้อย่างมีประสิทธิภาพ หากไม่ปรับพฤติกรรมการใช้ชีวิต ยาตัวนี้ก็อาจไม่มีผลต่อการรักษา และในระหว่างการรักษา ผู้ป่วยควรเข้ารับการตรวจเลือดเป็นประจำเพื่อติดตามระดับไขมันในเลือด
นอกจากนี้ ควรจำกัดการดื่มเครื่องดื่มแอลกอฮอล์ขณะใช้ยานี้ การดื่มแอลกอฮอล์ปริมาณมากอาจเพิ่มความเสียหายต่อตับได้
และไม่ควรรับประทานหรือดื่มน้ำผลไม้จาก
ผลเกรปฟรุต
ในปริมาณมากเกิน 1 ลิตร เพราะอาจทำให้เกิดผลข้างเคียงอันตรายได้
หากลืมรับประทานยา ให้รับประทานยาทันทีที่นึกได้ แต่ถ้าหากนึกขึ้นได้ในระยะเวลาไม่ถึง 12 ชั่วโมงก่อนการรับประทานยาครั้งต่อไปไม่ควรรับประทานยาซ้ำ และไม่ควรเพิ่มยาในครั้งต่อไป เมื่อรับประทานยาเสร็จควรเก็บยาให้ห่างจากความชื้น ความร้อน และเก็บให้พ้นมือเด็ก
ปฏิกิริยาระหว่างยา Atorvastatin กับยาอื่น
การใช้ยาอื่นขณะที่รับประทานยา Atorvastatin อาจทำให้ประสิทธิภาพของยานั้นลดลง หรือเสี่ยงต่อการเกิดผลข้างเคียงต่อร่างกาย เช่น ระดับไขมันในเลือดเปลี่ยนไป เสี่ยงต่อการเกิดภาวะกล้ามเนื้ออ่อนแรง ผู้ใช้ยาเหล่านี้ควรระมัดระวังขณะใช้ยา Atorvastatin
ยาที่ใช้รักษาโรคติดเชื้อ HIVs
โรคเอดส์
และโรคไวรัสตับอักเสบซี (Hepatitis C)
ยาลดคอเลสเตอรอลอื่น เช่น
เจมไฟโบรซิล
(Gemfibrozil)
ฟีโนไฟเบรต
(Fenofibrate) และไนอะซิน (Niacin)
ยารักษาเชื้อรา
เช่น คีโตโคนาโซล (Ketoconazole) ไอทราโคนาโซล (Itraconazole)
ยาปฏิชีวนะ
เช่น อิริโทรมัยซิน (Erythromycin) และคลาริโทรมัยซิน (Clarithromycin)
ยาโคลชิซิน (Colchicine) ซึ่งใช้รักษาโรคเกาต์
ยาคุมกำเนิดชนิดเม็ด
ยา
ไดจอกซิน
(Digoxin) ซึ่งใช้รักษาโรคหัวใจเต้นผิดปกติ
ยาไซโคลสปอริน (Cyclosporine) ซึ่งเป็นยากดภูมิคุ้มกัน
ตัวอย่างยาข้างต้นเป็นเพียงส่วนหนึ่งที่อาจทำปฏิกิริยากับ Atorvastatin หากกำลังใช้ยา สมุนไพร และผลิตภัณฑ์เสริมอาหารอื่นอยู่ ควรปรึกษาแพทย์ก่อนใช้ยานี้
ผลข้างเคียงจากการใช้ยา Atorvastatin
การใช้ยา Atorvastatin อาจก่อให้เกิดผลข้างเคียง เช่น
ปวดตามข้อ
ปวดกล้ามเนื้อ ปวดแขนขา ปวดหลังส่วนล่างหรือด้านข้าง เป็นตะคริว
ปวดท้อง ท้องเสีย ท้องผูก คลื่นไส้
คัดจมูก
น้ำมูกไหล เจ็บคอ
ปวดศีรษะ
เลือดกำเดาไหล
แสบร้อน หรือ
เจ็บขณะปัสสาวะ
นอนไม่หลับ
หากอาการเหล่านี้รุนแรงจนรบกวนการใช้ชีวิตประจำวัน ควรไปพบแพทย์ นอกจากนี้ บางคนอาจเกิด
อาการแพ้ยา
เช่น มีผื่นลมพิษขึ้นตามร่างกาย หายใจไม่ออก มีอาการบวมที่บริเวณใบหน้า ริมฝีปาก ลิ้น และคอ ควรรีบไปพบแพทย์โดยเร็ว เพราะถือเป็นผลข้างเคียงที่อันตราย
ในบางกรณี ยา Atorvastatin อาจส่งผลให้ทำลายกล้ามเนื้อลาย และหากรุนแรงทำให้กิดภาวะไตวายได้ หากผู้ป่วยมีอาการปวดกล้ามเนื้อไม่ทราบสาเหตุ
กล้ามเนื้ออ่อนแรง
มีไข้ อ่อนเพลียผิดปกติ ปัสสาวะเป็นสีเข้ม ปัสสาวะน้อย มีอาการบวมที่เท้าและข้อเท้า อ่อนเพลียมาก หายใจลำบาก มีอาการดีซ่าน ควรรีบไปพบแพทย์เช่นกัน