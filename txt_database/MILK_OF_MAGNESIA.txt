Milk of Magnesia (มิลค์ออฟแมกนีเซีย)
Milk of Magnesia (มิลค์ออฟแมกนีเซีย)
หรือที่เรียกว่ายาแมกนีเซียมไฮดรอกไซด์ (Magnesium Hydroxide) เป็นยาชนิดหนึ่งในกลุ่มยาระบาย ทำงานโดยการช่วยเพิ่มน้ำในลำไส้ใหญ่จากเนื้อเยื่อรอบ ๆ ช่วยให้ขับถ่ายได้ง่ายขึ้น บางครั้งอาจใช้เป็นยาลดกรดในกระเพาะอาหารและบรรเทาอาการแสบร้อนกลางอก หรือใช้รักษาอาการอื่น ๆ ขึ้นอยู่กับดุลยพินิจของแพทย์
เกี่ยวกับ Milk of Magnesia
กลุ่มยา
ยาระบาย
ประเภทยา
ยาตามใบสั่งแพทย์ ยาหาซื้อได้เอง
สรรพคุณ
ยาระบายสำหรับผู้ที่มีอาการท้องผูกและอาหารไม่ย่อย
กลุ่มผู้ป่วย
ผู้ใหญ่และเด็ก
รูปแบบของยา
ยารับประทานชนิดน้ำ เม็ดและเม็ดเคี้ยว
คำเตือนการใช้ยา Milk of Magnesia
ควรแจ้งให้แพทย์ทราบก่อนใช้ยา หากเป็นผู้ที่อยู่ในกลุ่มดังต่อไปนี้
เคยมีอาการแพ้ยา หรือแพ้ส่วนประกอบใด ๆ ในยา Milk of Magnesia หรือ แมกนีเซียมไฮดรอกไซด์
ตั้งครรภ์ มีแนวโน้มจะตั้งครรภ์หรือกำลังให้นมบุตร
มีอาการปวดท้อง เวียนศีรษะ อาเจียน
ท้องเสีย
หรือเลือดออกทางทวารหนักโดยไม่ทราบสาเหตุ
เคยผ่าตัดลำไส้
เป็นโรคไต
ไส้ติ่งอักเสบ
หรือลำไส้อุดตัน
ใช้ยาบางชนิดที่อาจเกิดปฏิกิริยากับ ยา Milk of Magnesia และทำให้ประสิทธิภาพของยาลดลง เช่น ยาต้านเชื้อรากลุ่มเอโซล ยาต้านจุลชีพกลุ่มเซฟาโลสปอริน หรือยากลุ่มเตตราไซคลิน เป็นต้น
ใช้
ยาต้านการแข็งตัวของเลือด
ชนิดรับประทาน เพราะหากใช้ร่วมกับยา Milk of Magnesia อาจมีความเสี่ยงที่จะเกิดผลข้างเคียงสูงขึ้น
ปริมาณการใช้ยา
อาการ
ท้องผูก
ผู้ใหญ่
ยารับประทานชนิดน้ำปริมาณ 30-60 มิลลิลิตรต่อวัน
อาจแบ่งกินเป็นวันละหลายครั้งได้
ยารับประทานชนิดเม็ดเคี้ยวจำนวน 8 เม็ดต่อวัน
อาจแบ่งกินเป็นวันละหลายครั้งได้
เด็ก
ยารับประทานชนิดน้ำ
อายุ 1 ปีหรือต่ำกว่านั้น
ปริมาณ 0.5 มิลลิลิตรต่อน้ำหนักตัว 1 กิโลกรัม ต่อครั้ง
อายุ 2-5 ปี
ปริมาณ 5-15 มิลลิลิตรต่อน้ำหนักตัว 1 กิโลกรัม วันละครั้ง
หรือแบ่งให้เป็นวันละหลาย ๆ ครั้ง
อายุ 6-12 ปี
ปริมาณ 15-30 มิลลิลิตรต่อน้ำหนักตัว 1 กิโลกรัม วันละครั้ง
หรือแบ่งให้เป็นวันละหลาย ๆ ครั้ง
อายุ 13-18 ปี
ปริมาณ 30-60 มิลลิลิตรต่อน้ำหนักตัว 1 กิโลกรัม วันละครั้ง
หรือแบ่งให้เป็นวันละหลาย ๆ ครั้ง
ยารับประทานชนิดเม็ดเคี้ยว
อายุ 3-5 ปี
จำนวน 2 เม็ด วันละครั้ง
หรือแบ่งให้เป็นวันละหลาย ๆ ครั้ง
อายุ 6-11 ปี
จำนวน 4 เม็ด วันละครั้ง
หรือแบ่งให้เป็นวันละหลาย ๆ ครั้ง
อายุ 12-18 ปี
จำนวน 8 เม็ด วันละครั้ง
หรือแบ่งให้เป็นวันละหลาย ๆ ครั้ง
อาการอาหารไม่ย่อย
ผู้ใหญ่
ยารับประทานชนิดน้ำปริมาณ 5-15 มิลลิลิตร วันละ 1-4 ครั้ง เมื่อมีอาการ
ยารับประทานชนิดเม็ดจำนวน 1-3 เม็ด วันละ 1-4 ครั้ง เมื่อมีอาการ
ยารับประทานชนิดเม็ดเคี้ยวจำนวน 2-4 เม็ด ทุก ๆ 4 ชั่วโมง เมื่อมีอาการ (ใน 1 วันสูงสุดไม่เกิน 4 ครั้ง)
เด็กอายุ 12-18 ปี
ยารับประทานชนิดเม็ดเคี้ยวจำนวน 2-4 เม็ด ทุก ๆ 4 ชั่วโมง เมื่อมีอาการ (ใน 1 วันสูงสุดไม่เกิน 4 ครั้ง)
การใช้ยา Milk of Magnesia
ควรดื่มน้ำ 1 แก้วเต็ม (ประมาณ 230 มิลลิลิตร) ตามทุกครั้งหลังกินยา
ยา Milk of Magnesia มักออกฤทธิ์ให้เกิดการขับถ่ายขึ้นภายใน 30 นาที-6 ชั่วโมง หากยังไม่ถ่าย ควรปรึกษาแพทย์
ไม่ควรใช้ยาถึงจำนวนสูงสุดที่กำหนดนานเกิน 1 สัปดาห์โดยไม่พบแพทย์
หากใช้มาเกิน 1 สัปดาห์แล้วอาการยังไม่ดีขึ้น หรืออาการแย่ลง ควรพบแพทย์ทันที
ควรเก็บยาไว้ในอุณหภูมิห้อง หรือประมาณ 20-25 องศาเซลเซียส ไม่ควรเก็บในที่ที่มีความร้อนและชื้น และไม่ควรสัมผัสแสงโดยตรง
ควรเก็บให้พ้นจากมือเด็กหรือสัตว์เลี้ยง และห้ามเก็บยาไว้ในห้องน้ำเด็ดขาด
เด็กอายุต่ำกว่า 6 ปี ควรปรึกษาแพทย์ก่อนใช้ยา Milk of Magnesia
หากลืมกินยา ควรรีบกินยาทันทีที่รู้ตัว แต่หากใกล้จะถึงเวลากินยาครั้งต่อไปแล้ว ให้ข้ามยาที่ลืมกินนั้นไป โดยห้ามเพิ่มปริมาณยาในครั้งต่อไปเด็ดขาด
หากกินยาเกินขนาดจากปริมาณที่กำหนดไว้ใน 24 ชั่วโมง อาจทำให้มีอาการท้องเสียหรือปวดเกร็งท้อง ควรรีบไปพบแพทย์ทันที
ผลข้างเคียงจากการใช้ยา Milk of Magnesia
ผู้ใช้ส่วนมากไม่ค่อยปรากฏอาการที่รุนแรงจากผลข้างเคียงของยา อย่างไรก็ตาม ควรไปพบแพทย์ในทันทีหากพบว่าตนเองมีอาการแพ้ เช่น มีอาการบวมบริเวณใบหน้า ลิ้น ลำคอ หรือมีผื่นผิวหนังและคัน หรือมีอาการอื่น ๆ เช่น
ระดับแมกนีเซียมสูง เช่น หัวใจเต้นผิดปกติ
กล้ามเนื้ออ่อนแรง
หายใจตื้น
ภาวะขาดน้ำ
เช่น ปากแห้ง เวียนศีรษะ หิวน้ำจัด หรือปัสสาวะน้อยลง
ภาวะเกี่ยวกับทางเดินอาหารผิดปกติ เช่น ปวดท้องมากหรือถ่ายเป็นเลือด
เลือดออกทางทวารหนัก
ดูเพิ่มเติมเกี่ยวกับ :