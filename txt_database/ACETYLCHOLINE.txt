Acetylcholine (แอซิติลโคลีน)
Acetylcholine (แอซิติลโคลีน)
เป็นยาหดม่านตา นำมาใช้เพื่อช่วยให้รูม่านตาหดตัวลงในระหว่างการผ่าตัดดวงตา หรืออาจใช้รักษาโรคอื่น ๆ ตามดุลยพินิจของแพทย์ ทั้งนี้ ยา Acetylcholine มีข้อห้ามใช้และอาจเกิดผลข้างเคียงได้ การใช้ยาจึงควรอยู่ภายใต้คำแนะนำของแพทย์และเภสัชกรเสมอ
เกี่ยวกับยา Acetylcholine
กลุ่มยา
ยาหดม่านตา
ประเภทยา
ยาตามใบสั่งแพทย์
สรรพคุณ
ช่วยให้รูม่านตาหดตัวในระหว่างการผ่าตัด
กลุ่มผู้ป่วย
ผู้ใหญ่
รูปแบบของยา
ยาฉีด
คำเตือนในการใช้ยา Acetylcholine
แจ้งให้แพทย์ทราบก่อนใช้ยานี้ หากมีประวัติ
แ
พ้ยา
หรือส่วนประกอบของยาชนิดนี้ และแพ้ยาชนิดอื่น อาหาร หรือสารใด ๆ
แจ้งให้แพทย์ทราบเกี่ยวกับยาทุกชนิดที่กำลังใช้อยู่ ทั้งยาที่แพทย์สั่ง ยาที่ซื้อใช้ด้วยตนเอง วิตามิน และสมุนไพร เพราะมียาหลายชนิดที่อาจมีปฏิกิริยากับยานี้
แจ้งให้แพทย์ พยาบาล เภสัชกร และทันตแพทย์ทราบว่ากำลังใช้ยานี้ ก่อนเข้ารับการรักษาใด ๆ
แจ้งให้แพทย์ทราบก่อนใช้ยา หากมีโรคประจำตัวหรืออาการเจ็บป่วยใด ๆ โดยเฉพาะผู้ที่ตรวจพบพังผืดในดวงตา เป็นโรคหืด โรคปอดอุดกั้นเรื้อรัง ความดันโลหิตต่ำ โรคหัวใจและหลอดเลือด
โรคลมชัก
กลุ่มอาการพาร์กินโซนิซึม ภาวะไทรอยด์เป็นพิษ หรือมีแผลในทางเดินอาหาร
ผู้ที่ตั้งครรภ์ วางแผนมีบุตร  หรือกำลังให้นมบุตร ควรปรึกษาแพทย์ถึงข้อดีและข้อเสียของยาก่อนใช้ยานี้
ปริมาณการใช้ยา Acetylcholine
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยมีตัวอย่างการใช้ยา ดังนี้
ช่วยให้รูม่านตาหดตัวระหว่างการผ่าตัด
ผู้ใหญ่
ใช้ยาสารละลายความเข้มข้น 1 เปอร์เซ็นต์ ค่อย ๆ ฉีดเข้าไปที่ช่องส่วนหน้าของตาปริมาณ 0.5-2 มิลลิลิตร (5-20 มิลลิกรัม) ก่อนหรือหลังการเย็บแผล และอาจใช้ยาซ้ำอีกครั้ง หากต้องการให้ม่านตาหดตัวนานขึ้น
การใช้ยา Acetylcholine
การใช้ยา Acetylcholine จะใช้ฉีดเข้าทางดวงตาในระหว่างการผ่าตัด
แจ้งให้แพทย์ทราบหากอาการไม่ดีขึ้นหรือแย่ลง
ควรเก็บยาตามคำแนะนำบนฉลากอย่างเคร่งครัด และเก็บให้พ้นจากมือเด็กและสัตว์เลี้ยง
ผลข้างเคียงจากการใช้ยา Acetylcholine
การใช้ยา Acetylcholine อาจทำให้เกิดผลข้างเคียง เช่น คลื่นไส้ อาเจียน ปวดท้อง มีภาวะหลั่งน้ำลายมาก น้ำตาไหล น้ำมูกไหล เรอ ปัสสาวะบ่อย ท้องเสีย ปวด
ศีรษะ
กระจกตาบวมน้ำ แก้วตาบวม
ตามัว
เป็นต้น หากอาการดังกล่าวไม่หายไปหรือรบกวนการใช้ชีวิตประจำวัน ผู้ป่วยควรไปพบแพทย์
หากพบผลข้างเคียงที่รุนแรงจากการใช้ยา Acetylcholine ดังต่อไปนี้ ควรหยุดใช้ยาและไปพบแพทย์ทันที
อาการแพ้ยา เช่น ลมพิษ หายใจลำบาก หน้าบวม ริมฝีปากบวม ลิ้นบวม คอบวม ผื่นคัน ผิวหนังบวมแดง มีเม็ดพุพอง ผิวลอกพร้อมกับมีไข้หรือไม่มีไข้ แน่นหน้าอกหรือลำคอ หายใจเสียงดัง มีปัญหาในการหายใจหรือการพูด เสียงแหบ เป็นต้น
การมองเห็นผิดปกติ ระคายเคืองตาอย่างรุนแรง หรือเจ็บตา
ความดันโลหิตต่ำ
https://www.pobpad.com/ความดันต่ำ
มี
ภาวะหัวใจเต้นช้า
หายใจลำบาก
นอกจากนี้ หากผู้ป่วยพบอาการผิดปกติใด ๆ เพิ่มเติม ควรรีบแจ้งให้แพทย์ทราบด้วยเช่นกัน