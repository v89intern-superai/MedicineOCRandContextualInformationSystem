ไซโปรฟลอกซาซิน (Ciprofloxacin)
Ciprofloxacin (ไซโปรฟลอกซาซิน)
เป็นยาปฏิชีวนะที่ช่วยรักษาหรือป้องกันการติดเชื้อแบคทีเรียบางชนิด เช่น การติดเชื้อทางเดินหายใจ ทางเดินปัสสาวะอักเสบ ต่อมลูกหมากติดเชื้อ โรคหนองใน ปอมบวม โรคแอนแทรกซ์ รวมไปถึงการติดเชื้อที่ผิวหนัง กระดูก ข้อต่อ และช่องท้อง โดยกลไกการออกฤทธิ์ของยาจะเข้าไปยับยั้งการเจริญเติบโตและฆ่าเชื้อแบคทีเรีย แต่ไม่มีผลต่อการรักษาเชื้อไวรัส
นอกจากนี้ ยา Ciprofloxacin อาจนำไปใช้รักษาโรคหรือภาวะผิดปกติชนิดอื่นตามดุลยพินิจของแพทย์ และการใช้ยาชนิดนี้ควรอยู่ภายใต้คำแนะนำของแพทย์ โดยเฉพาะในเด็ก เพราะมีความเสี่ยงจากอันตรายของการใช้ยาได้สูง
เกี่ยวกับยา Ciprofloxacin
กลุ่มยา
ยาปฏิชีวนะกลุ่มควิโนโลน (Quinolones)
ประเภทยา
ยา
ตามใบสั่งแพทย์
สรรพคุณ
รักษาการติดเชื้อแบคทีเรียบางชนิด
กลุ่มผู้ป่วย
เด็กและผู้ใหญ่
การใช้ยาในหญิงตั้งครรภ์และผู้ให้นมบุตร
Category C
จากการศึกษาในสัตว์พบว่า ทำให้เกิดความผิดปกติต่อตัวอ่อนในครรภ์สัตว์ แต่ไม่มีการศึกษาในมนุษย์ หรือไม่มีข้อมูลเพียงพอในการศึกษาทดลองในมนุษย์และสัตว์ ควรใช้ยาเมื่อพิจารณาแล้วว่า มีประโยชน์มากกว่าความเสี่ยงที่อาจเกิดขึ้นต่อทารกในครรภ์ ดังนั้น ผู้ใช้ยา Ciprofloxacin ควรปรึกษาแพทย์หรือเภสัชกรก่อน
รูปแบบของยา
ยารับประทาน ยาหยอด ยาฉีด
คำเตือนของการใช้ยา Ciprofloxacin
เพื่อความปลอดภัยในการใช้ยา Ciprofloxacin ผู้ใช้ยาควรระมัดระวังและปฏิบัติตามคำแนะนำต่อไปนี้
ควรแจ้งประวัติการแพ้ยา โดยเฉพาะยาปฏิชีวนะในกลุ่มควิโนโลนตัวอื่น เช่น
นอร์ฟล็อกซาซิน
(Norfloxacin) ลีโวฟลอกซาซิน (Levofloxacin) ออฟลอกซาซิน (Ofloxacin) และประวัติอาการแพ้อื่น ๆ แก่แพทย์ก่อนการใช้ยา เพราะส่วนผสมบางตัวในยาอาจทำให้ผู้ป่วยมีอาการแพ้ได้
ผู้ที่มีโรคประจำตัวควรแจ้งแพทย์ให้ทราบก่อนการใช้ยา โดยเฉพาะผู้ที่เป็นโรคเกี่ยวกับหัวใจ มีความผิดปกติของคลื่นไฟฟ้าหัวใจ (Prolong QT Interval) มีปัญหาของข้อต่อและเส้นเอ็น โรคไต โรคตับ โรคกล้ามเนื้ออ่อนแรง โรคชักหรือสภาวะที่อาจนำไปสู่
อาการชัก
เพราะยา Ciprofloxacin อาจทำให้โรคประจำตัวเดิมกำเริบมากขึ้น หรือเพิ่มความเสี่ยงในการเกิดโรคได้
หญิงมีครรภ์ กำลังวางแผนจะมีบุตร หรืออยู่ในช่วงให้นมบุตร ไม่ควรรับประทานยานี้ เพราะตัวยาอาจส่งผ่านไปสู่ทารกได้
เด็กอายุต่ำกว่า 18 ปีไม่ควรรับประทานยานี้ ยกเว้นหากมีข้อบ่งชี้การใช้ยาที่จำเป็น เนื่องจากมีความเสี่ยงในการเกิดผลข้างเคียงจากยาสูง
การใช้ยา Ciprofloxacin ในเด็กต้องปรึกษาแพทย์และระมัดระวังในการใช้ยาเป็นพิเศษ เพราะมีความเสี่ยงในการเกิดผลข้างเคียงสูง โดยเฉพาะความผิดปกติของกระดูกและเส้นเอ็น
ผู้ที่รับประทานยาต้านการแข็งตัวของเลือด และต้องตรวจเลือดดูค่าโปรทรอมบิน ไทม์ (Prothrombin Time: PT) หรือค่า INR (International Narmalized Ratio) รวมไปถึงผู้ที่มี
ภาวะโพแทสเซียมในเลือดต่ำ
ควรปรึกษาแพทย์ในเบื้องต้นก่อนการรับประทานยา Ciprofloxacin
หลีกเลี่ยง
การขับรถ
ทำงานเกี่ยวกับเครื่องจักร หรือทำกิจกรรมใด ๆ ที่ต้องใช้ความระมัดระวัง เนื่องจากยานี้อาจทำให้วิงเวียน ง่วงนอน และอาจส่งผลให้เกิดอุบัติเหตุได้
ไม่ควรรับประทานยา Ciprofloxacin ในช่วงที่ต้องรับประทาน
ยาทิซานิดีน
(Tizanidine) ซึ่งเป็นยาที่ใช้รักษาอาการหดเกร็งของกล้ามเนื้อ
การใช้ยา Ciprofloxacin ควรให้แพทย์เป็นผู้สั่งจ่ายและแนะนำการใช้ยาที่เหมาะสม ไม่ควรซื้อยาใช้เอง เพราะอาจทำให้เกิดผลข้างเคียงจากการใช้ยาหรือดื้อยา นอกจากนั้น การใช้ยาโดยไม่จำเป็นหรือใช้ยาเกินขนาดอาจไปลดประสิทธิภาพของฤทธิ์ยาได้
ปริมาณการใช้ยา Ciprofloxacin
ปริมาณการใช้ยา Ciprofloxacin จะแตกต่างกันไปในผู้ป่วยแต่ละคน ขึ้นอยู่กับอายุของผู้ป่วย จุดประสงค์ของการรักษา และดุลยพินิจของแพทย์ผู้รักษา โดยมีตัวอย่างการใช้ยาดังนี้
การติดเชื้อบริเวณทางเดินหายใจส่วนล่างและบน ผิวหนัง และเนื้อเยื่ออ่อน
ตัวอย่างการใช้ยา Ciprofloxacin เพื่อรักษาอาการติดเชื้อบริเวณทางเดินหายใจส่วนล่างและบน ผิวหนัง และเนื้อเยื่ออ่อน ได้แก่
ผู้ใหญ่
แพทย์อาจพิจารณาให้ยาชนิดฉีด โดยค่อย ๆ ให้ยาผ่านทางหลอดเลือดดำในปริมาณ 400 มิลลิกรัม วันละ 2–3 ครั้ง ครั้งละ 60 นาที เป็นระยะเวลา 7–14 วัน หรือหากเป็นยารับประทาน แพทย์จะให้รับประทานยาในปริมาณ 500–750 มิลลิกรัม วันละ 2 ครั้ง ติดต่อกัน 7–14 วัน
หูชั้นนอกอักเสบขั้นรุนแรง
ตัวอย่างการใช้ยา Ciprofloxacin เพื่อรักษาภาวะหูชั้นนอกอักเสบขั้นรุนแรง ได้แก่
ผู้ใหญ่
แพทย์อาจพิจารณาให้ยาชนิดฉีด โดยค่อย ๆ ให้ยาผ่านทางหลอดเลือดดำในปริมาณ 400 มิลลิกรัม วันละ 3 ครั้ง ครั้งละ 60 นาที เป็นระยะเวลา 28 วัน หรือนานกว่านั้น แต่มักจะไม่เกิน 3 เดือน ส่วนกรณีที่ให้ยารับประทาน แพทย์จะให้รับประทานยาในปริมาณ 750 มิลลิกรัม วันละ 2 ครั้ง เป็นระยะเวลา 7–14 วัน หรือนานกว่านั้น แต่จะไม่เกิน 3 เดือน
หูชั้นนอกอักเสบฉับพลัน
ตัวอย่างการใช้ยา Ciprofloxacin เพื่อรักษาภาวะ
หูชั้นนอกอักเสบ
ฉับพลัน ได้แก่
เด็ก
อายุ 6 เดือนขึ้นไป
ให้ใช้ยาหยอดหูที่มีความเข้มข้นของยา 6% ครั้งละ 0.2 มิลลิลิตร วันละ 1 ครั้ง และอายุ 1 ปีขึ้นไป
ให้ใช้ยาหยอดหูที่มีความเข้มข้นของยา 0.2% ครั้งละ 0.25 มิลลิลิตร วันละ 2 ครั้ง ติดต่อกัน 7 วัน
ผู้ใหญ่
ให้หยอดที่มีความเข้มข้นของยา 0.2% ครั้งละ 0.25 มิลลิลิตร วันละ 2 ครั้ง ติดต่อกัน 7 วัน หากเป็นยาหยอดหูที่มีความเข้มข้นของยา 6% ให้หยอดครั้งละ 0.2 มิลลิลิตร วันละ 1 ครั้ง
หูชั้นกลางอักเสบที่มีน้ำขังในหูชั้นกลางทั้งสองข้าง
ตัวอย่างการใช้ยา Ciprofloxacin เพื่อรักษา
ภาวะ
หูชั้นกลางอักเสบ
ที่มีน้ำขังในหูชั้นกลางทั้งสองข้าง ได้แก่
เด็กอายุ 6 เดือนขึ้นไปและผู้ใหญ่
ในกรณีที่ผู้ป่วยกำลังรับการผ่าตัดเพื่อระบายของเหลวในหู แพทย์จะให้ใช้ยาชนิดหยอดหูที่มีความเข้มข้นของยาที่ 6% โดยหยอดครั้งละ 0.1 มิลลิลิตรที่หูชั้นกลางเพียงครั้งเดียว จากนั้นแพทย์จะทำการรักษาด้วยวิธีดูดของเหลวออกจากหูชั้นกลาง
การติดเชื้อที่กระดูกและข้อต่อ
ตัวอย่างการใช้ยา Ciprofloxacin เพื่อรักษาการติดเชื้อที่กระดูกและข้อต่อ ได้แก่
ผู้ใหญ่
แพทย์อาจพิจารณาให้ยาชนิดฉีด โดยค่อย ๆ ให้ยาผ่านทางหลอดเลือดดำในปริมาณ 400 มิลลิกรัม วันละ 3 ครั้ง ครั้งละ 60 นาที โดยระยะเวลาการให้ยาจะขึ้นอยู่กับผู้ป่วยแต่ละคน แต่มักจะไม่เกิน 3 เดือน ส่วนกรณียารับประทาน แพทย์จะให้รับประทานยาในปริมาณ 500–750 มิลลิกรัม วันละ 2 ครั้ง โดยระยะเวลาการรับประทานยาสูงสุดจะไม่เกิน 3 เดือน
โรคแอนแทรกซ์ทางเดินหายใจ (Inhalational Anthrax)
ตัวอย่างการใช้ยา Ciprofloxacin เพื่อรักษาและป้องกัน
โรคแอนแทรกซ์
ทางเดินหายใจจากเชื้อแบคทีเรียแบซิลลัส แอนทราซิส (Bacillus anthracis) ได้แก่
ผู้ใหญ่
แพทย์อาจพิจารณาให้ยาชนิดฉีด โดยค่อย ๆ ให้ยาผ่านทางหลอดเลือดดำในปริมาณ 400 มิลลิกรัม วันละ 2 ครั้ง ครั้งละ 60 นาที เป็นระยะเวลา 60 วัน นับจากวันที่ได้รับเชื้อ หรือให้ยาชนิดรับประทาน ในปริมาณ 500 มิลลิกรัม วันละ 2 ครั้ง ติดต่อกัน 60 วัน นับจากวันที่ได้รับเชื้อ
เด็ก
แพทย์อาจพิจารณาให้ยาชนิดฉีด โดยค่อย ๆ ให้ยาผ่านทางหลอดเลือดดำในปริมาณ 10–15 มิลลิกรัม/น้ำหนักตัว 1 กิโลกรัม แต่จะไม่เกิน 400 มิลลิกรัม/ครั้ง วันละ 2 ครั้ง ครั้งละ 60 นาที
เป็นระยะเวลา 60 วัน
นับจากวันที่ได้รับเชื้อ หรือให้ยาชนิดรับประทานในปริมาณ 10–15 มิลลิกรัม/น้ำหนักตัว 1 กิโลกรัม แต่จะไม่เกิน 500 มิลลิกรัม/ครั้ง วันละ 2 ครั้ง ครั้งละ 60 นาที
เป็นระยะเวลา 60 วัน
นับจากวันที่ได้รับเชื้อ
โรคต่อมลูกหมากอักเสบ
ตัวอย่างการใช้ยา Ciprofloxacin เพื่อรักษา
โรค
ต่อมลูกหมากอักเสบ
ได้แก่
ผู้ใหญ่
แพทย์จะให้รับประทานยาในปริมาณ 500–750 มิลลิกรัม วันละ 2 ครั้ง หากเป็นต่อมลูกหมากอักเสบชนิดฉับพลัน ระยะเวลาการรับประทานยาจะอยู่ที่ 2–4 สัปดาห์ ส่วนกรณีที่เป็นต่อมลูกหมากอักเสบชนิดเรื้อรัง ระยะเวลาการรับประทานยาจะอยู่ที่ 4–6 สัปดาห์
การใช้ยา Ciprofloxacin
ผู้ป่วยควรใช้ยา Ciprofloxacin ภายใต้คำแนะนำของแพทย์หรือเภสัชกรอย่างเคร่งครัด และอ่านฉลากยาอย่างละเอียดก่อนการใช้ หากเป็นยาชนิดเม็ดไม่ควรเคี้ยว หัก หรือแบ่งยาเป็นส่วน ๆ ควรกลืนยาทั้งเม็ด ส่วนยาน้ำควรเขย่าขวดให้ตัวยาผสมเข้ากันดี ตวงยาด้วยช้อนมาตรฐาน โดยสามารถรับประทานได้ทั้งก่อนหรือหลังอาหาร แต่ให้ดื่มน้ำมาก ๆ ในระหว่างวัน เพื่อช่วยให้ตัวยากระจายได้ทั่วร่างกาย
หาก
ลืม
รับประทานยา
ตามเวลาที่กำหนด สามารถรับประทานยาได้ทันที แต่หากใกล้ถึงเวลารับประทานยาในรอบต่อไป ให้ข้ามไปรอบถัดไป ไม่ควรเพิ่มปริมาณการรับประทานยาเป็นสองเท่า และหากมีอาการผิดปกติหรือรุนแรงขึ้น ควรรีบพบแพทย์โดยทันที
สำหรับยาชนิดหยอดหู ควรล้างมือก่อนใช้ยาทุกครั้ง หลังจากเพิ่งหยอดยาเสร็จให้หลีกเลี่ยงการเปลี่ยนท่าทางอย่างน้อย 5 นาทีเพื่อป้องกันยาไหลออกมา และควรระวังปากหลอดยาสัมผัสกับสิ่งแปลกปลอม รวมทั้งควรรีบปิดขวดยาทันทีที่ใช้เสร็จเพื่อป้องกันการปนเปื้อน
นอกจากนี้ ผู้ป่วยควรใช้ยาอย่างต่อเนื่องจนกว่าจะครบปริมาณที่กำหนดแม้ว่าอาการจะดีขึ้น ไม่ควรหยุดยาเองยกเว้นในกรณีที่แพทย์สั่งระงับการใช้ยาเพื่อป้องกันการกลับมาของโรคได้อย่างเต็มประสิทธิภาพ และหากใช้ยาครบตามปริมาณที่กำหนดแต่อาการยังไม่ดีขึ้น ควรกลับไปพบแพทย์อีกครั้ง
สำหรับการเก็บรักษายา ผู้ป่วย
คว
รเก็บยาให้ห่างมือเด็กและเก็บไว้ที่ที่อุณหภูมิต่ำกว่า 30 องศาเซลเซียส หลีกเลี่ยงความชื้นและความร้อน
และไม่ควรใช้ยาหยอดหูที่เปิดแล้วใช้ไม่หมดนานเกิน 8 วัน
ปฏิกิริยาระหว่างยา Ciprofloxacin กับยาอื่น
ผู้ใช้ยา Ciprofloxacin ควรแจ้งให้แพทย์ทราบก่อนหากกำลังใช้ยาชนิดใด ๆ หรือผลิตภัณฑ์สมุนไพรและผลิตภัณฑ์อาหารเสริมต่าง ๆ อยู่ เพื่อป้องกันการเกิดผลข้างเคียงต่าง ๆ ที่อาจเกิดขึ้น โดยเฉพาะยาต่อไปนี้
ยารักษาโรคแผลในกระเพาะอาหาร เช่น
ซูคราลเฟต
(Sucralfate) หรือยาลดกรดที่มีแคลเซียม อะลูมิเนียม และแมกนีเซียมเป็นส่วนประกอบ
ยาไดดาโนซีน (Didanosine) ซึ่งเป็นยาต้านไวรัสที่ใช้ในการรักษาโรคเอดส์
ยาลดกรด
ยาละลายลิ่มเลือด
ยารักษาเบาหวาน
ยาขับปัสสาวะ
ยารักษาโรคหัวใจ
ยารักษาภาวะซึมเศร้า
ยาสเตียรอยด์
ยาในกลุ่ม
เอ็นเสด
ยาที่มีส่วนผสมของเหล็ก ซิงค์ แคลเซียม และแมกนีเซียม
ผลิตภัณฑ์ที่มีส่วนผสมของคาเฟอีน
ผลข้างเคียงจากการใช้ยา Ciprofloxacin
การใช้ยา Ciprofloxacin อาจส่งผลให้บางคนเกิดผลข้างเคียงบางอย่างได้ โดยอาการที่มักพบได้ เช่น มีไข้ ปวดศีรษะ เวียนศีรษะ คันหรือปวดหู และได้ยินเสียงในหู ซึ่งผู้ป่วยควรแจ้งให้แพทย์ทราบหากพบอาการเหล่านี้แล้วอาการไม่ดีขึ้นหรือแย่ลง
อย่างไรก็ตาม ผู้ป่วยควรหยุดใช้ยาแล้วรีบไปพบแพทย์ทันที หากพบอาการที่มีความรุนแรง เช่น
อาการ
แพ้ยา
เช่น หายใจไม่ออก มีผื่นขึ้น หรือเกิดอาการบวมบริเวณใบหน้า ดวงตา ลิ้น ริมฝีปาก และลำคอ
สัญญาณของ
ภาวะ
น้ำตาลในเลือดต่ำ
เช่น ปวด
ศีรษะ เวียนศีรษะ คลื่นไส้ อยากอาหาร อารมณ์ฉุนเฉียว หัวใจเต้นเร็ว
อาการทางระบบประสาท เช่น รู้สึกชาคล้ายเข็มทิ่ม แสบร้อนที่มือ แขน ขา หรือเท้า
ความผิดปกติทางอารมณ์ เช่น วิตกกังวล สับสัน ฉุนเฉียว หลอน ไม่มีสมาธิ หรือมีความคิดฆ่าตัวตาย
สัญญาณของภาวะเอ็นฉีกขาด เช่น ปวด บวม ช้ำ มีเสียงดังออกมาจากข้อต่อ
อาการอื่น ๆ เช่น เจ็บหน้าอก ปวดท้องรุนแรง ปวดหลังรุนแรง ถ่ายเหลว ถ่ายเป็นเลือด มีปัญหาเกี่ยวกับการมองเห็น ปวดตา ปัสสาวะน้อยหรือไม่ปัสสาวะเลย ผิวและดวงตาเปลี่ยนเป็นสีเหลือง