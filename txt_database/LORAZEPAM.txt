ลอราซีแพม (Lorazepam)
Lorazepam (ลอราซีแพม)
เป็นยาที่ใช้รักษาผู้ป่วยโรควิตกกังวลหรือผู้ที่มีความวิตกกังวลจากระดับสารเคมีในสมองที่ไม่สมดุลกัน และยังสามารถใช้รักษาอาการอื่น อย่างอาการนอนไม่หลับอันเกิดจากความวิตกกังวล หรือช่วยผ่อนคลายความวิตกกังวลให้ผู้ป่วยก่อนเข้ารับการรักษา เช่น ก่อนเข้ารับการผ่าตัดหรือการทำเคมีบำบัด
เกี่ยวกับยา Lorazepam
กลุ่มยา
เบนโซไดอะซีปีน (Benzodiazepine)
ประเภทยา
ยาตามใบสั่งแพทย์
สรรพคุณ
ช่วยคลายความวิตกกังวล
กลุ่มผู้ป่วย
เด็กและผู้ใหญ่
การใช้ยาในหญิงตั้งครรภ์และผู้ให้นมบุตร
ยังไม่มีการจัดหมวดหมู่ของยาชนิดนี้จากองค์การอาหารและยาแห่งสหรัฐอเมริกาหรือ FDA ซึ่งยาอาจส่งผลกระทบต่อมารดาหรือทารกในครรภ์ได้ และผู้ที่อยู่ในช่วงให้นมบุตรควรปรึกษาแพทย์ก่อนการใช้ยา เพราะตัวยาสามารถขับออกมาทางน้ำนมและอาจส่งผลกระทบต่อทารกได้
รูปแบบของยา
ยารับประทาน
คำเตือนของการใช้ยา Lorazepam
เพื่อให้เกิดความปลอดภัยในการใช้ยา ผู้ใช้ยาควรระมัดระวังและปฏิบัติตามคำแนะนำ ดังนี้
ผู้ที่เคยมีอาการแพ้ยา Lorazepam หรือยาอื่น ๆ ในกลุ่ม
เบนโซไดอะซีปีน
(Benzodiazepine) เช่น ยาไดอะซีแพม (Diazepam) ไม่ควรใช้ยานี้
ควรใช้ยา Lorazepam ตามที่แพทย์สั่งเท่านั้น ไม่ควรใช้ยาเกินขนาดหรือใช้ยาผิดวัตถุประสงค์ เพราะอาจทำให้เกิดอาการเสพติดและเสี่ยงต่อการเสียชีวิตได้
ผู้ที่มีโรคประจำตัวหรือมีภาวะสุขภาพบางอย่าง เช่น
ภาวะหยุดหายใจขณะหลับ
ภาวะผนังหลอดเลือดแดงแข็งตัว โรคตับ โรคไต
โรคต้อหินชนิดมุมปิด และ
โรคกล้ามเนื้ออ่อนแรง
ไม่ควรใช้ยานี้
ผู้ที่กำลังตั้งครรภ์ ให้นมบุตร หรือวางแผนที่จะมีบุตร ไม่ควรใช้ยานี้เพราะอาจทำให้เสี่ยงต่อการเกิดภาวะต่าง ๆ เช่น ภาวะพิการแต่กำเนิด อาการขาดยาในเด็ก รวมถึงยาอาจขับออกมาทางน้ำนมและเป็นอันตรายต่อเด็กทารกได้
ตัวยาอาจทำให้เกิดอาการง่วงซึม จึงควรหลีกเลี่ยงการขับขี่ยานพาหนะหรือการทำงานที่เสี่ยงอันตรายในขณะที่ใช้ยา
ควรหลีกเลี่ยงการดื่มเครื่องดื่มที่มีแอลกอฮอล์ในขณะที่ใช้ยา Lorazepam เพราะตัวยาอาจเพิ่มผลข้างเคียงจากฤทธิ์ของแอลกอฮอล์ได้
ควรหลีกเลี่ยงการดื่ม
เครื่องดื่ม
ที่มี
คาเฟอีน
ในขณะที่ใช้ยาลอราซีแพม เพราะอาจทำให้ฤทธิ์ในการกดประสาทและความวิตกกังวลของยาลดลง
ปริมาณการใช้ยา Lorazepam
ปริมาณและระยะเวลาในการใช้ยา Lorazepam ขึ้นอยู่กับดุลยพินิจของแพทย์ผู้รักษา ซึ่งผู้ป่วยจะต้องใช้ยาตามคำสั่งของแพทย์เท่านั้น โดยตัวอย่างการใช้ยามีดังนี้
อาการนอนไม่หลับจากความวิตกกังวล
ตัวอย่างการใช้ยา Lorazepam เพื่อรักษาอาการนอนไม่หลับจากความวิตกกังวล
เด็กอายุ 12 ปีขึ้นไปและผู้ใหญ่
รับประทานยา 2–4 มิลลิกรัม วันละ 1 ครั้ง โดยให้รับ
ประทานยาก่อนนอน
โรควิตกกังวล (Anxiety Disorder)
ตัวอย่างการใช้ยา Lorazepam เพื่อรักษา
โรควิตกกังวล
เด็กอายุ 12 ปีขึ้นไปและผู้ใหญ่
ป
ริมาณยาเริ่มต้นให้รับประทานวันละ 2–3 มิลลิกรัม โดย
แบ่งเป็น 2–3 ครั้ง จากนั้นรับประทานต่อเนื่องในปริมาณ
ครั้งละ 1–2 มิลลิกรัม วันละ 2–3 ครั้ง
ผู้สูงอายุ
ปริมาณยาเริ่มต้นให้รับประทานวันละ 1–2 มิลลิกรัม
โดย
แบ่งรับประทาน
และควรเพิ่มขนาดยาทีละน้อยเพื่อไม่ให้เกิดผลข้างเคียงตามมา
การใช้ยา Lorazepam
ยา Lorazepam สามารถใช้ได้กับเด็กอายุ 12 ปีขึ้นไป ไปจนถึงผู้สูงอายุ โดยผู้ป่วยควรใช้ยาตามปริมาณที่แพทย์กำหนดเท่านั้นและไม่หยุดใช้ยาเองทันทีโดยไม่มีคำสั่งจากแพทย์ เพราะอาจทำให้เกิดผลข้างเคียงจากการขาดยา เช่น อาการชัก รวมถึงควรปรึกษาแพทย์หากรู้สึกว่าการใช้ยาไม่ได้ผล
ก่อนใช้ยา ผู้ป่วยควรแจ้งให้แพทย์ทราบเกี่ยวกับประวัติการใช้ยา การแพ้ยา รวมถึงโรคประจำตัวหรือภาวะสุขภาพต่าง ๆ ที่กำลังเป็นอยู่
การรับประทานยาในรูปแบบเม็ดหรือแคปซูลควรรับประทานยาทั้งเม็ดในคราวเดียว ไม่ควรหัก บด หรือเคี้ยวยาก่อนรับประทาน
ในกรณีที่ลืมรับประทานยา ควรรับประทานยาให้เร็วที่สุดเมื่อนึกขึ้นได้ แต่หากนึกขึ้นได้ตอนใกล้เวลารับประทานยามื้อถัดไป ให้ข้ามไปรับประทานยาในมื้อถัดไปโดยไม่เพิ่มปริมาณยาเป็นสองเท่า และควรเก็บยาในภาชนะปิดที่อุณหภูมิห้อง รวมถึงหลีกเลี่ยงความชื้น ความร้อน และแสง เพื่อป้องกันไม่ให้ยาเสื่อมสภาพ
ปฏิกิริยาระหว่างยา Lorazepam กับยาอื่น
ยา Lorazepam อาจทำปฏิกิริยากับยา วิตามิน หรือสมุนไพรบางชนิด ซึ่งอาจก่อให้เกิดผลข้างเคียงหรือทำให้ยามีประสิทธิภาพลดลง โดยเฉพาะ
ยาต่อไปนี้
ยาที่ออกฤทธิ์กดระบบประสาท เช่น ยาแก้แพ้บางชนิด
ยาคลายกล้ามเนื้อ
ยาต้านอาการทางจิต ยากล่อมประสาท ยาต้านอาการซึมเศร้า และยาสลบ เพราะอาจเพิ่มฤทธิ์กดระบบประสาทส่วนกลางมากขึ้น
ยาระงับอาการปวดกลุ่มโอปิออยด์ (
Opioids
) เช่น ยามอร์ฟีน (Morphine) เพราะอาจเพิ่มความเสี่ยงในการกดระบบประสาท กดระบบหายใจ ทำให้เกิดอาการโคม่าและนำไปสู่การเสียชีวิตได้
ยาแก้เมารถยาสโคโปลามีน (Scopolamine) เพราะอาจเพิ่มความเสี่ยงในการกดระบบประสาท และทำให้เกิดอาการประสาทหลอน
ยารักษาโรคหอบหืด เช่น
ยา
ทีโอฟิลลีน
(Theophylline)
ยา
อะมิโนฟิลลีน
(Aminophylline) เพราะอาจทำให้ประสิทธิภาพของยาลดลง
ยารักษาโรคลมชัก เช่น
ยา
วาลโปรเอท
(Valproate) เพราะอาจเพิ่มความเข้มข้นของของเหลวในเลือด
ตัวอย่างยาและสมุนไพรดังข้างต้นเป็นเพียงส่วนหนึ่งที่อาจทำปฏิกิริยากับยา Lorazepam เท่านั้น หากผู้ป่วยกำลังใช้ยาหรือผลิตภัณฑ์ใด ๆ อยู่ ควรแจ้งให้แพทย์และเภสัชกรทราบก่อนเสมอ เพื่อความปลอดภัยต่อร่างกาย
ผลข้างเคียงจากการใช้ยา Lorazepam
การใช้ยา Lorazepam อาจทำให้เกิดผลข้างเคียงทั่วไปที่ไม่เป็นอันตราย เช่น ง่วงซึม วิงเวียนศีรษะ อ่อนเพลียคล้ายจะเป็นลม สับสน พูดจาเลอะเลือน รวมถึงอาจทำให้เกิดผลข้างเคียงที่รุนแรงได้ด้วย
ซึ่งตัวอย่างผลข้างเคียงรุนแรงที่อาจส่งผลกระทบต่อสุขภาพ และควรไปพบแพทย์หากมีอาการ มีดังนี้
กล้ามเนื้ออ่อนแรง และกลืนอาหารลำบาก
รู้สึกกระสับกระส่ายหรือตื่นตัวอย่างกะทันหัน
ง่วงซึมมาก ไม่รู้สึกตัว หรือมีปัญหาเกี่ยวกับการนอนหลับ
อารมณ์และพฤติกรรมเปลี่ยนแปลงไปอย่างผิดปกติ
เปลือกตาหย่อน สายตาและการมองเห็นเปลี่ยนไป
ปวดท้องบริเวณท่อนล่างของลำตัว ปัสสาวะสีเข้ม หรือมีภาวะ
ดีซ่าน
มีอาการสับสน ก้าวร้าว หรือประสาทหลอน
มีความคิดอยากฆ่าตัวตายหรือทำร้ายตัวเอง
นอกจากนี้ หากมี
อาการแพ้ยา
เกิดขึ้น เช่น มีผื่นขึ้นบริเวณใบหน้า ริมฝีปากปาก ลิ้น หรือลำคอ มีอาการบวม และหายใจติดขัด ให้รีบไปพบแพทย์เพื่อรับการรักษาทันทีเช่นกัน