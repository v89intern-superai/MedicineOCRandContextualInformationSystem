บาริซิทินิบ (Baricitinib)
Baricitinib (บาริซิทินิบ)
เป็นยารักษาโรคข้ออักเสบรูมาตอยด์ (Rheumatoid Arthritis) ในผู้ป่วยที่ไม่ตอบสนองต่อการรักษาด้วยยาในกลุ่ม Tumor Necrosis Factor Inhibitor โดยตัวยาจะช่วยบรรเทาอาการปวด บวมหรือกดเจ็บตามข้อ นอกจากนี้ อาจใช้รักษาโรคอื่นตามดุลยพินิจของแพทย์
เกี่ยวกับยา Baricitinib
กลุ่มยา
ยากลุ่มเจเอเคอินฮิบิเตอร์ (Janus Kinase Inhibitors: JAK)
ประเภทยา
ยาตามใบสั่งแพทย์
สรรพคุณ
รักษาโรคข้ออักเสบรูมาตอยด์
กลุ่มผู้ป่วย
ผู้ใหญ่ ผู้สูงอายุ
รูปแบบของยา
ยารับประทาน
การใช้ยาในหญิงตั้งครรภ์และผู้ให้นมบุตร
ในปัจจุบัน ยังไม่มีการจัดหมวดหมู่ของยาชนิดนี้จากองค์การอาหารและยาแห่งสหรัฐอเมริกาหรือ FDA ซึ่งยาอาจส่งผลกระทบต่อมารดาหรือทารกในครรภ์ได้
อีกทั้ง
อาจส่งผลต่อการตั้งครรภ์ในระหว่างการใช้ยาและในอนาคต ผู้ที่กำลังตั้งครรภ์ควรแจ้งให้แพทย์ทราบก่อนใช้ยา และผู้ที่อยู่ในช่วงให้นมบุตรควรหลีกเลี่ยงการให้นมขณะใช้ยา เนื่องจาก
ยาอาจปนเปื้อนในน้ำนมแม่ได้
คำเตือนในการใช้ยา Baricitinib
ข้อควรทราบก่อนการใช้ยา Baricitinib เพื่อความปลอดภัย
แจ้งให้แพทย์และเภสัชกรทราบหากมีอาการแพ้ยา Baricitinib ยาชนิดอื่น หรือมีอาการแพ้สารใด ๆ
แจ้งให้แพทย์ทราบเกี่ยวกับยา วิตามิน หรือสมุนไพรทุกชนิดที่ผู้ป่วยกำลังใช้อยู่ เช่น ยากดภูมิคุ้มกันหรือยารักษา
โรคเก๊าท์
แจ้งให้แพทย์ทราบหากกำลังป่วยเป็นโรคไต โรคมะเร็ง ระดับคอเลสเตอรอลสูง โรคหัวใจ โรคหลอดเลือดสมอง
โรคถุงผนังลำไส้อักเสบ
โรคทางระบบภูมิคุ้มกัน หรือสูบบุหรี่ เนื่องจากการใช้ยา Baricitinib อาจเพิ่มความเสี่ยงต่อการเกิดแผลในระบบทางเดินอาหาร เกิดลิ่มเลือด โรคมะเร็ง หัวใจวาย โรคหลอดเลือดสมอง หรือภาวะติดเชื้อรุนแรงที่อาจเป็นอันตรายถึงชีวิต
ผู้ที่เคยป่วยเป็นวัณโรค โรคปอดเรื้อรัง โรคเบาหวาน
โรคไวรัสตับอักเสบบี
หรือซี มีแผลตามผิวหนัง หายใจลำบาก เจ็บขณะปัสสาวะหรือท้องเสีย มีภาวะติดเชื้อ เช่น มีไข้ ไอ ปวดเมื่อยกล้ามเนื้อ หนาวสั่น ควรแจ้งให้แพทย์ทราบถึงประวัติทางการแพทย์ก่อนการใช้ยา
หากต้องเข้ารับการผ่าตัดหรือการรักษาทางทันตกรรม ควรแจ้งให้แพทย์หรือทันตแพทย์ทราบก่อนว่ากำลังใช้ยา Baricitinib รวมถึงยา วิตามิน และอาหารเสริมอื่นที่ใช้ร่วมกัน
แจ้งให้แพทย์ทราบหากกำลังวางแผนตั้งครรภ์ สงสัยว่าตั้งครรภ์ หรืออยู่ในระหว่างการตั้งครรภ์
ไม่ควรฉีดวัคซีนเชื้อเป็นในระหว่างการใช้ยา Baricitinib
การใช้ยา Baricitinib อาจเพิ่มความเสี่ยงในการติดเชื้อ ควรหลีกเลี่ยงการอยู่ใกล้ชิดกับผู้ป่วยติดเชื้อ และผู้ที่เพิ่งฉีดวัคซีน
ในระหว่างใช้ยา Baricitinib ควรหลีกเลี่ยงการดื่มเครื่องดื่มแอลกอฮอล์
ปริมาณการใช้ยา Baricitinib
ตัวอย่างการใช้ยา Baricitinib รักษา
โรคข้ออักเสบรูมาตอยด์
ในผู้ใหญ่ ที่อาการรุนแรงปานกลางหรือรุนแรงมาก แพทย์จะให้รับประทานยาในปริมาณ 4 มิลลิกรัม 1 ครั้ง/วัน ร่วมกับยาเมโธเทรกเซท (Methotrexate) หรือยากลุ่ม Disease Modifying Anti-Rheumatic Drugs (DMARDs) ชนิดอื่นตามคำสั่งแพทย์
หากอาการของผู้ป่วยคงที่แล้ว แพทย์อาจลดปริมาณยาลงเป็น 2 มิลลิกรัม 1 ครั้ง/วัน ในกรณีที่ผู้ป่วยติดเชื้อซ้ำหรือติดเชื้อเรื้อรัง และผู้ที่มีอายุตั้งแต่ 75 ปี แแพทย์จะให้รับประทานยาในปริมาณ 2 มิลลิกรัม 1 ครั้ง/วัน
การใช้ยา Baricitinib
วิธีการใช้ยา Baricitinib อย่างปลอดภัยมีดังนี้
ใช้ยาตามฉลากและตามคำสั่งแพทย์อย่างเคร่งครัด ห้ามใช้ยานี้ในปริมาณมากกว่า น้อยกว่า หรือติดต่อกันนานกว่าที่แพทย์แนะนำ ห้ามเริ่มหรือหยุดการใช้ยาด้วยตนเอง หากมีข้อสงสัยใด ๆ ควรปรึกษาแพทย์ก่อนรับประทานยา
รับประทานยา Baricitinib พร้อมอาหารหรือไม่พร้อมอาหารก็ได้ หากไม่สามารถกลืนยาได้ ให้ละลายยากับน้ำเปล่า 2 ช้อนชาและดื่มให้หมดทันที จากนั้นเติมน้ำประมาณ 10 มิลลิลิตรในแก้วที่ใช้ละลายยา คนเล็กน้อยและดื่มตามให้หมด
ในระหว่างการใช้ยา Baricitinib ควรพบแพทย์เพื่อรับการตรวจร่างกายตามนัดหมายอย่างเคร่งครัด เนื่องจากแพทย์จะต้องตรวจหาการติดเชื้อวัณโรค เชื้อไวรัส
ตับอักเสบ
ตรวจดูการทำงานของตับหรือไต และตรวจเลือดอย่างสม่ำเสมอ
หากผู้ป่วยลืมรับประทานยา ให้รับประทานทันทีที่นึกขึ้นได้ หากใกล้ถึงช่วงเวลาของยารอบถัดไป ให้ข้ามไปรับประทานยาตามเวลาปกติ ห้ามเพิ่มปริมาณยาเป็น 2 เท่า
ห้ามใช้ยา Baricitinib ร่วมกับผู้อื่น เพราะปริมาณยาที่เหมาะสมในแต่ละรายจะแตกต่างกันไป ขึ้นอยู่กับอาการ การตอบสนองของร่างกาย และยาชนิดอื่น ๆ ที่กำลังใช้อยู่
เก็บยาไว้ที่อุณหภูมิห้อง ให้ห่างจากความชื้น ความร้อน และแสงแดด โดยเก็บยาให้ห่างจากมือเด็กและสัตว์เลี้ยง
แจ้งให้แพทย์ทราบหากอาการไม่ดีขึ้นหรือแย่ลงในระหว่างใช้ยา และหากผู้ป่วยใช้ยา Baricitinib เกินขนาดแล้วมีอาการหายใจลำบากหรือหมดสติ ควรนำตัวผู้ป่วยส่งโรงพยาบาลทันที
ผลข้างเคียงจากการใช้ยา Baricitinib
ยา Baricitinib อาจก่อให้เกิดผลข้างเคียงทั่วไป เช่น ปวดศีรษะ คลื่นไส้ ไขมันในเลือดสูง มีอาการของ
โรคเริม
หรือโรคหวัด
ผลข้างเคียงรุนแรงอื่น ๆ ที่อาจพบได้ เช่น เหงื่อออกมากในตอนกลางคืน ไออย่างรุนแรง มีไข้ หายใจลำบากหรือเป็นเสียงหวัด ลำไส้ทำงานผิดปกติ ท้องเสีย น้ำหนักลดโดยไม่ทราบสาเหตุ ล้า และคลำเจอก้อนที่คำ รักแร้หรือเชิงกราน หากอาการเหล่านี้ไม่หายไปหรือทวีความรุนแรงขึ้นควรแจ้งให้แพทย์ทราบทันที
อย่างไรก็ตาม ควรหยุดใช้ยา Baricitinib แล้วไปพบแพทย์โดยเร็วที่สุดหากพบอาการต่อไปนี้
มีสัญญาณของการแพ้ยา เช่น ผื่นคัน
ลมพิษ
หายใจลำบาก เวียนศีรษะอย่างรุนแรง มีอาการบวมหรือคันบริเวณใบหน้า ริมฝีปาก ลิ้น และลำคอ
คลื่นไส้หรืออาเจียนอย่างรุนแรง
มีอาการของภาวะโลหิตจาง ซึ่งจะเห็นได้จากอาการผิวซีด ใจเต้นเร็วหรืออ่อนล้าผิดปกติ
มีอาการของโรคตับ เช่น เบื่ออาหาร เกิดภาวะดีซ่าน คลื่นไส้หรืออาเจียนอย่างต่อเนื่อง ปวดท้อง หรือปัสสาวะเป็นสีเข้ม
มีอาการของ
หัวใจขาดเลือด
โรคหลอดเลือดในสมอง หรือลิ่มเลือดอุดตันอย่างรุนแรง เช่น เจ็บหน้าอกลุกลามไปยังคอและแขน
หายใจไม่อิ่ม
เหงื่อออกมาก ร่างกาย
อ่อนแรง
ครึ่งซีก
พูดไม่ชัดลิ้นแข็ง
เวียนศีรษะอย่างรุนแรง ขาหรือแขนบวมและปวดในระหว่างการใช้ยา
มี
อาการของโรคงูสวัด
โดยพบผื่นแดงเป็นหย่อม ๆ ที่ซีกใดซีกหนึ่งของร่างกาย รู้สึกแสบร้อนและชาตามผิวหนัง มีอาการคล้ายจะเป็นไข้
วิงเวียนศีรษะคล้ายจะเป็นลม หมดสติ