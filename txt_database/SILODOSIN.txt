ไซโลโดซิน (Silodosin)
Silodosin (ไซโลโดซิน)
เป็นยาที่ใช้รักษาอาการจากโรคต่อมลูกหมากโต (Benign Prostatic Hyperplasia) เช่น ปัสสาวะไม่ออก ปัสสาวะขัด ปัสสาวะไหลช้า ปวดปัสสาวะบ่อย หรือปัสสาวะเล็ด โดยการออกฤทธิ์คลายกล้ามเนื้อต่อมลูกหมากและกล้ามเนื้อกระเพาะปัสสาวะ
แพทย์ยังอาจใช้ยานี้เพื่อรักษาโรคหรือภาวะผิดปกติอื่น ๆ ขึ้นอยู่กับดุลยพินิจของแพทย์ และความเหมาะสมต่อผู้ป่วยแต่ละคน
เกี่ยวกับยา Silodosin
กลุ่มยา
แอลฟา–บล็อกเกอร์ (Alpha–Blockers)
ประเภทยา
ยาตามใบสั่งแพทย์
สรรพคุณ
บรรเทาอาการจากโรคต่อมลูกหมากโต
กลุ่มผู้ป่วย
ผู้ชายอายุตั้งแต่ 18 ปีขึ้นไป
การใช้ยาในหญิงตั้งครรภ์และผู้ให้นมบุตร
Category B
จากการศึกษาในสัตว์ ไม่พบความเสี่ยงในการทำให้เกิดความผิดปกติของตัวอ่อนในครรภ์สัตว์ แต่ไม่มีการศึกษาในมนุษย์หรืออาจพบผลไม่พึงประสงค์ในสัตว์ และยังไม่พบความเสี่ยงในมนุษย์เมื่อใช้ในช่วงสามเดือนแรกของการตั้งครรภ์ รวมทั้งไม่มีหลักฐานทางการศึกษาที่แสดงให้เห็นว่า มีความเสี่ยงเมื่อใช้ในช่วงหลังเดือนที่สามเป็นต้นไป อย่างไรก็ตาม โดยปกติแล้ว ยา
Silodosin จะใช้ในผู้ป่วยเพศชายเป็นหลัก
รูปแบบของยา
ยารับประทาน
คำเตือนในการใช้ยา Silodosin
เพื่อความปลอดภัยในการใช้ยา Silodosin ผู้ป่วยควรระมัดระวังและปฏิบัติตามคำแนะนำดังนี้
ก่อนใช้ยา Silodosin ผู้ป่วยควรแจ้งให้แพทย์ทราบเกี่ยวกับประวัติการแพ้ยาต่าง ๆ โดยเฉพาะยานี้
แจ้งให้แพทย์ทราบก่อนใช้ยานี้ หากกำลังป่วยเป็นโรคตับ
โรคไต
โรคหัวใจ มะเร็งต่อมลูกหมาก
ต้อกระจก
ต้อหิน ความดันโลหิตต่ำ
ภาวะความดันโลหิตต่ำจากการเปลี่ยนท่า
กำลังใช้ยาขับปัสสาวะ หรืออยู่ในช่วงควบคุมอาหารที่มีส่วนผสมของเกลือสูง
ยา Silodosin เป็นยาที่ใช้สำหรับผู้ป่วยเพศชายที่มีอายุมากกว่า 18 ปีเท่านั้น
ผู้ที่กำลังใช้ยานี้หรือมีประวัติใช้ยานี้ที่ต้องเข้ารับการผ่าตัดหรือทำฟัน โดยเฉพาะการผ่าตัดต้อกระจกและ
ต้อหิน
ควรแจ้งแพทย์และทันตแพทย์ให้ทราบก่อน
ผู้สูงอายุที่ใช้ยานี้อาจเสี่ยงต่อการเกิดอาการแทรกซ้อนได้ง่าย โดยเฉพาะอาการหน้ามืด หรือเวียนศีรษะขณะเปลี่ยนท่าทาง ผู้สูงอายุที่ต้องใช้ยานี้ควรปฏิตามคำแนะนำของแพทย์อย่างเคร่งครัด
ผู้ป่วยควรหลีกเลี่ยงการดื่มเครื่องดื่มที่มีแอลกอฮอล์ การขับขี่ยานพาหนะ และการทำกิจกรรมที่ต้องตื่นตัวอยู่ตลอดเวลาในขณะที่ใช้ยานี้ เนื่องจากการใช้ยานี้อาจส่งผลให้ผู้ป่วยเกิดอาการเวียนศีรษะได้มากขึ้น
ปริมาณการใช้ยา Silodosin
การใช้ยา Silodosin เพื่อรักษา
โรค
ต่อมลูกหมากโต
ในผู้ใหญ่ แพทย์จะให้ผู้ป่วยรับประทานยาในปริมาณ 8 มิลลิกรัม/วัน โดยอาจให้รับประทานเป็นครั้งละ 8 มิลลิกรัมเพียงครั้งเดียว หรือแบ่งปริมาณให้น้อยลงแต่รับประทาน 2 ครั้งใน 1 วัน
ในบางกรณีแพทย์อาจปรับปริมาณยาให้น้อยลง ขึ้นอยู่กับดุลยพินิจของแพทย์และอาการของผู้ป่วย อย่างไรก็ตาม ปริมาณและระยะเวลาในการใช้ยา Silodosin จะขึ้นอยู่กับดุลยพินิจของแพทย์ผู้รักษาและความเหมาะสมต่อผู้ป่วยแต่ละคน
การใช้ยา
Silodosin
ผู้ป่วยที่ใช้ยา Silodosin ควรรับประทานยาในปริมาณที่แพทย์แนะนำ ปฏิบัติตามคำแนะนำของแพทย์อย่างเคร่งครัด ผู้ป่วยไม่ควรหยุดยาเองแม้อาการจะดีขึ้น เนื่องจากการรับประทานยานี้ให้เห็นผลต้องรับประทานอย่างต่อเนื่อง
ยานี้สามารถรับประทานได้ทั้งแบบพร้อมอาหารและหลังอาหาร หากรับประทานหลังอาหาร ผู้ป่วยควรรับประทานยาหลังอาหารทันที โดยผู้ป่วยควรจะรับประทานยาในเวลาเดิมของทุกวันเพื่อให้ยาออกฤทธิ์ต่อเนื่อง และป้องกันการลืมรับประทานยา
ในกรณีที่ผู้ป่วยลืมรับประทานยา ให้รับประทานยาทันทีที่นึกได้ แต่หากใกล้ถึงเวลารับประทานยารอบถัดไป ให้ข้ามไปรับประทานยาในรอบถัดไปได้เลยโดยไม่จำเป็นต้องเพิ่มปริมาณยาเป็นสองเท่า และแจ้งให้แพทย์ทราบหากลืมรับประทานยาบ่อย ๆ
ในระหว่างที่ใช้ยานี้ แพทย์อาจนัดผู้ป่วยมาตรวจความดันโลหิต และประเมินการไหลของปัสสาวะเป็นระยะ ๆ เพื่อตรวจการตอบสนองต่อยาของผู้ป่วย ซึ่งผู้ป่วยควรไปพบแพทย์ตามนัดทุกครั้ง
สำหรับการเก็บรักษายา Silodosin ให้ผู้ป่วยเก็บยาในที่แห้งในอุณหภูมิห้อง และเก็บให้พ้นมือเด็ก โดยหลีกเลี่ยงความร้อน ความชื้น และแสง
ปฏิกิริยาระหว่างยา Silodosin กับยาอื่น
ก่อนใช้ยา Silodosin ผู้ป่วยควรแจ้งให้แพทย์ทราบหากกำลังใช้ยาอื่น ๆ ผลิตภัณฑ์สมุนไพร และผลิตภัณฑ์อาหารเสริมต่าง ๆ อยู่ โดยเฉพาะยาในกลุ่มดังต่อไปนี้
ยาต้านเชื้อรา
ยารักษาภาวะความดันโลหิตสูง
ยารักษาโรคหัวใจ
ยารักษา
ภาวะความดันเลือดปอดสูง
ยารักษาภาวะหย่อนสมรรถภาพทางเพศ
ยารักษาการติดเชื้อเอชไอวี
ยารักษา
โรคไวรัสตับเอกเสบ ซี
ยาปฏิชีวนะ
ยารักษาโรคทางภูมิคุ้มกัน
ยารักษาโรคเก๊าท์
ยารักษาโรคลมชัก
ยาตัวอื่นในกลุ่มแอลฟา–บล็อกเกอร์
ผลข้างเคียงจากการใช้ยา Silodosin
การใช้ยา Silodosin อาจส่งผลให้ผู้ป่วยพบอาการบางอย่างได้ เช่น เวียนศีรษะ โดยเฉพาะขณะเปลี่ยนท่าทางอย่างฉับพลัน ง่วงซึม ปวดศีรษะ ท้องเสีย
คัดจมูก
มีปัญหาเกี่ยวกับการนอนหลับ หัวใจเต้นเร็ว น้ำอสุจิหลั่งน้อยผิดปกติหรือไม่มีน้ำอสุจิเลย โดยผู้ที่พบอาการเหล่านี้แล้วอาการไม่ดีขึ้นหรือมีความรุนแรงขึ้น ให้ไปพบแพทย์เพื่อความปลอดภัยต่อร่างกาย
ผู้ที่มีอาการเวียนศีรษะ คล้ายจะเป็นลมขณะเปลี่ยนท่าทางอย่างฉับพลัน อาจบรรเทาอาการด้วยตัวเองในเบื้องต้นโดยการเปลี่ยนอิริยาบทช้า ๆ หากลองแล้วอาการไม่ดีขึ้น ให้ไปพบแพทย์เพื่อรับการดูแลที่เหมาะสม
ทั้งนี้ ผู้ป่วยควรหยุดใช้ยาและรีบไปพบแพทย์ทันที หากพบอาการที่มีความรุนแรงหลังจากใช้ยา เช่น
อาการ
แพ้ยา
เช่น มีผื่นขึ้น หายใจไม่ออก เวียนศีรษะขั้นรุนแรง หรือรู้สึกคันและมีอาการบวมบริเวณใบหน้า ลิ้น ริมฝีปาก และลำคอ
อวัยวะเพศแข็งตัวนานหลายชั่วโมงติดต่อกัน และอาจมีอาการเจ็บร่วมด้วย
ดูเพิ่มเติมเกี่ยวกับ :