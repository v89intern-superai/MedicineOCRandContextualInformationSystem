Enalapril (อีนาลาพริล)
Enalapril (อีนาลาพริล) คือยาต้านเอนไซม์เอซีอี (Angiotensin Converting Enzyme Inhibitors: ACE Inhibitors) ใช้รักษาความดันโลหิตสูงในผู้ใหญ่และเด็กอายุ 1
เดือน
ขึ้นไป ภาวะหัวใจล้มเหลวในผู้ใหญ่ ทั้งยังใช้ในการรักษาความผิดปกติของหัวใจห้องล่างซ้ายซึ่งทำหน้าที่ส่งเลือดไปเลี้ยงส่วนต่าง ๆ ของร่างกายด้วยเช่นกัน
Enalapril ใช้ได้ทั้งแบบตัวเดียวและใช้ร่วมกับยาอื่น ๆ เพื่อรักษา
ความดันโลหิตสูง
และภาวะ
หัวใจวาย
ซึ่งช่วยให้การทำงานของหัวใจดียิ่งขึ้น โดยขยายหลอดเลือดจากการยับยั้ง Angiotensin Converting Enzyme ทั้งนี้ ยามีทั้งในรูปแบบรับประทาน (ยาเม็ดและยาน้ำ) และสารละลาย โดยสารละลายมักใช้ในกรณีที่ไม่สามารถรักษาด้วยยารูปแบบรับประทานได้
เกี่ยวกับยา Enalapril
กลุ่มยา
ยาต้านเอนไซม์เอซีอี
(ACE Inhibitors)
ประเภทยา
ยาตามใบสั่งแพทย์
สรรพคุณ
รักษาความดันโลหิตสูงและภาวะหัวใจวาย
กลุ่มผู้ป่วย
เด็กอายุ 1
เดือน
ขึ้นไปและผู้ใหญ่
การใช้ยาในหญิงตั้งครรภ์
Category D
จากการศึกษาในมนุษย์ พบความเสี่ยงทำให้เกิดความผิดปกติต่อทารกในครรภ์ จะใช้ก็ต่อเมื่อพิจารณาแล้วว่า ก่อให้เกิดประโยชน์ต่อมารดาและยอมรับความเสี่ยงที่อาจเกิดต่อทารกในครรภ์ โดยมากมักใช้ในกรณีที่จำเป็นในการช่วยชีวิต หรือใช้รักษาโรคร้ายแรงของมารดา ซึ่งไม่สามารถใช้ยาอื่น ๆ ทดแทนได้
การใช้ยาในผู้ให้นมบุตร
ยานี้สามารถขับออกผ่านทางนมแม่สู่ทารกได้ ผู้ที่กำลังให้นมบุตรควรปรึกษาแพทย์ก่อนใช้ยา
รูปแบบของยา
ยารับประทานและสารละลาย
คำเตือนในการใช้ยา Enalapril
เพื่อความปลอดภัยในการใช้ยา Enalapril ผู้ป่วยควรระมัดระวังและปฏิบัติตามคำแนะนำ ดังนี้
ผู้มีประวัติแพ้ยานี้หรือยาต้านเอนไซม์ ACE อื่น ๆ ควรแจ้งให้แพทย์ทราบ
ผู้ที่มีโรคประจำตัว เช่น
โรคไต
โรคตับ
โรคเบาหวาน
โรคเกี่ยวกับหัวใจ หรือมีภาวะ
ความดันโลหิตต่ำ
เซลล์เม็ดเลือดขาวต่ำ รวมถึงมีอาการ
ปวดท้อง
และอยู่ในช่วงรับประทานอาหารที่มีเกลือน้อย ควรบอกแพทย์ก่อนใช้ยาทุกครั้ง
ห้ามใช้ในสตรีมีครรภ์และให้นมบุตร กรณีตั้งครรภ์ภายหลังการใช้ยา ควรหยุดใช้และแจ้งแพทย์ทันที เนื่องจากยาอาจทำร้ายทารกในครรภ์จนเสียชีวิตได้
ผู้ป่วยที่มีโรคลมพิษแบบ
แองจิโออีดีมา
(Angioedema) ซึ่งคืออาการบวมภายใต้ผิวหนังอ่อนโดยเฉพาะหนังตาและริมฝีปาก ไม่ควรใช้ยานี้
ผู้ป่วยโรคเบาหวานไม่ควรใช้ยานี้ร่วมกับยาที่มีส่วนผสมของยาอะลิสคิเรน (Aliskiren) เช่น ยา Amturnide, Tekturna, Tekamlo และ Valturna
ไม่ควรใช้ยานี้ภายใน 36 ชั่วโมง ก่อนหรือหลังรับประทานยาที่มีส่วนผสมของ sacubitril
Enalapril อาจส่งผลกระทบต่อไต หัวใจ และ
ระดับอิเล็กโทรไลต์
(Electrolyte) ในร่างกาย ซึ่งทำให้เกิดอาการบวมอักเสบตามร่างกาย ปัสสาวะน้อย น้ำหนักขึ้นเร็ว หายใจติดขัด
เจ็บหน้าอก
หัวใจเต้นแรง ชีพจรลดหรืออ่อนลง รู้สึกอ่อนแรง หากผู้ป่วยมีอาการเหล่านี้ควรแจ้งให้แพทย์ทราบ
ควรปรึกษาแพทย์หากมีการใช้สารทดแทนเกลือ (Salt Substitutes)
หรือ
อาหารเสริม
ที่มีส่วนผสมของโพแทสเซียมและควรปฏิบัติตามคำแนะนำของแพทย์อย่างเคร่งครัด
ปริมาณการใช้ยา Enalapril
ปริมาณการใช้ยา Enalapril อาจแตกต่างกันไปตามดุลยพินิจของแพทย์ โดยตัวอย่างปริมาณการใช้ยาสามารถแบ่งเป็นรูปแบบยารับประทานและสารละลาย เช่น
ยารับประทาน
ตัวอย่างปริมาณการใช้ยา Enalapril ในรูปแบบรับประทาน เช่น
ความดันโลหิตสูง
ผู้ใหญ่ ปริมาณเริ่มต้น 5 มิลลิกรัม รับประทาน 1 ครั้งต่อวัน
โดยอาจเพิ่มปริมาณเป็น
10—40 มิลลิกรัม
ต่อวัน ตามดุลยพินิจของแพทย์ แต่
ปริมาณสูงสุด
มักจะไม่เกิน
40 มิลลิกรัม
และสามารถรับ
ประทาน 1 ครั้งต่อวัน หรือแบ่งเป็น 2 ครั้งต่อวัน
กรณีใช้ร่วมกับ
ยาขับปัสสาวะ
(Diuretics) ปริมาณเริ่มต้น 2.5 มิลลิกรัม รับประทาน 1 ครั้งต่อวัน ควรหยุดใช้ยาขับปัสสาวะ 2—3 วันก่อนเริ่มใช้ Enalapril
เด็กอายุ 1 เดือนหรือมากกว่า ปริมาณเริ่มต้น 0.8 มิลลิกรัม ต่อน้ำหนักมวลรวม แบ่งรับประทาน 1—2 ครั้ง ต่อวัน และไม่เกิน 0.58 มิลลิกรัมต่อน้ำหนักมวลรวม หรือไม่มากกว่า 40 มิลลิกรัมต่อวัน
ทั้งนี้ ปริมาณยาอาจปรับเปลี่ยนได้ตามการตอบสนองของผู้ป่วย
และ
ไม่ควรใช้ยาในทารกแรกเกิดและผู้ป่วยเด็กที่มีอัตราการกรองไต (Glomerular Filtration Rate) ต่ำกว่า 30 มิลลิลิตรต่อนาที
ภาวะหัวใจล้มเหลว
ผู้ใหญ่
ปริมาณเริ่มต้น 2.5 มิลลิกรัม รับประทาน 1 ครั้งต่อวัน
โดยอาจเพิ่ม
ปริมาณต่อเนื่อง 2.5—20 มิลลิกรัม แบ่งรับประทาน 2 ครั้ง
โดย
ปริมาณสูงสุด
ต่อวันคือ
40 มิลลิกรัม และแบ่งรับประทาน 2 ครั้ง
ทั้งนี้ ปริมาณยาอาจเพิ่มขึ้นตามระยะเวลาและปริมาณที่ผู้ป่วยสามารถรับได้
และ
แพทย์มักใช้ยานี้รักษาร่วมกับยาขับปัสสาวะและยาดิจิตาลิส (Digitalis)
ความผิดปกติของหัวใจห้องล่างซ้าย (Left Ventricular Dysfunction)
ผู้ใหญ่ ปริมาณเริ่มต้น 2.5 มิลลิกรัม รับประทาน 2 ครั้งต่อวัน
โดยอาจเพิ่ม
ปริมาณต่อเนื่อง 20 มิลลิกรัม แบ่งรับประทาน 2 ครั้งต่อวัน
ทั้งนี้ ผู้ป่วยควรลดปริมาณยาขับปัสสาวะลง เพราะอาจทำให้เกิดความดันโลหิตต่ำได้
ภายหลังผู้ป่วยรับประทานยาเป็นเวลา 2 ชั่วโมง จะเริ่มเห็นการตอบสนองต่อยา แพทย์ควรสังเกตอาการผู้ป่วยจนกว่าระดับความดันโลหิตจะคงที่ โดยควรใช้เวลาสังเกตอาการอย่างน้อย 1 ชั่วโมง
สารละลาย
ตัวอย่างการใช้ยา Enalapril ในรูปแบบสารละลาย เช่น
ความดันโลหิตสูง
ฉีดสารละลายเข้าหลอดเลือดปริมาณ 1.25—5 มิลลิกรัม เป็นเวลา 5 นาที ทุก ๆ 6 ชั่วโมง
โดย
การตอบสนองทางการรักษามักเกิดขึ้นภายใน 15 นาทีหลังการฉีดสารละลาย
การใช้ยา Enalapril
ควร
ใช้ยา
Enalapril ตามคำแนะนำของแพทย์หรือฉลากยาอย่างเคร่งครัด การเปลี่ยนแปลงปริมาณยาอาจช่วยให้อาการของผู้ป่วยดีขึ้น ห้ามผู้ป่วยลดหรือเพิ่มปริมาณยา
รวมถึง
ระยะเวลาในการใช้ยานอกเหนือจากที่แพทย์แนะนำ
การใช้ยา Enalapril รูปแบบยาน้ำ ควรใช้ช้อนตวง ถ้วยใส่ยา หรือกระบอกฉีดยา ในการวัดปริมาณยา และไม่ควรใช้ช้อนสำหรับรับประทานอาหาร
กรณี
ลืมรับประทานยา
ควรรับประทานทันทีเมื่อนึกได้ แต่หากใกล้เวลาต้องรับประทานยาในรอบถัดไป ให้ข้ามไปรับประทานยาตามเวลาปกติ โดยไม่ต้องเพิ่มปริมาณยาเป็น 2 เท่าและสามารถรับประทานร่วมกับอาหารได้
กรณีจำเป็นต้องเข้ารับการผ่าตัด ควรแจ้งศัลยแพทย์ล่วงหน้าว่ากำลังใช้ยานี้ ซึ่งอาจมีความจำเป็นต้องงดใช้ยาชั่วคราว
นอกจากนี้
ผู้ป่วยควรเข้ารับการตรวจเป็นประจำ เพื่อตรวจดูการทำงานของตับและไต ทั้งนี้ Enalapril อาจทำให้ความดันโลหิตต่ำลงเช่นกัน จึงควรแจ้งให้แพทย์ทราบ หากผู้ป่วยมีอาการ
เหงื่อออกมาก
กว่าปกติ
อาเจียน
หรือท้องเสีย
ห้ามใช้สารทดแทนเกลือหรือโพแทสเซียมเสริมขณะใช้ยานี้ เว้นแต่ได้รับคำแนะนำจากแพทย์ และควรหลีกเลี่ยงการ
ดื่มแอลกอฮอล์
เพราะอาจเพิ่มโอกาสในการเกิดผลข้างเคียงจากยามากขึ้น
โดยเครื่องดื่มและปริมาณที่ควรดื่มนั้น ควรเลือกดื่มตามคำแนะนำของแพทย์ นอกจากนี้
ไม่ควรเปลี่ยนอิริยาบถจากการนั่งหรือนอนอย่างรวดเร็ว เนื่องจากอาจเกิดอาการมึนงงจากการใช้ยาได้
ควรเก็บยาไว้ในอุณหภูมิห้องให้ห่างจากความชื้นและความร้อน สำหรับยาน้ำ ควรปิดขวดให้สนิทและเก็บไว้ในตู้เย็น โดยไม่ควรแช่ไว้ในช่องแช่แข็ง และทิ้งยาหลังจากเปิดขวด 60 วัน
ปฏิกิริยาระหว่างยา Enalapril กับยาอื่น
ยาที่ต้องแจ้งให้แพทย์ทราบและใช้อย่างระมัดระวังเมื่อใช้ร่วมกับ Enalapril
เช่น
ยารักษา
โรคหัวใจ
และความดันโลหิต
ยาขับปัสสาวะ (Diuretic)
เช่น
สไปโรโนแลคโตน
(spironolactone) และ
อะมิโลไรด์
(amiloride)
ยารักษา
โรคข้ออักเสบ
(Gold Injections)
ยากดภูมิต้านทานขณะปลูกถ่ายอวัยวะ เช่น Everolimus, Sirolimus, Temsirolimus
ยาลดการอักเสบ (
NSAIDs
) เช่น
แอสไพริน
(Aspirin),
อินโดเมทาซิน
(Indomethacin) นาพรอกเซน (Naproxen-Aleve)
ไอบูโพรเฟน
(Ibuprofen)
ไดโคลฟีแนค
(Diclofenac) เป็นต้น
ยา Enalapril ยังอาจทำปฏิกิริยากับยาอื่น ๆ ได้ ดังนั้นจึงควรแจ้งแพทย์ทุกครั้งหากกำลังใช้ยาตัวอื่น ๆ อยู่ เพื่อป้องกันผลข้างเคียงจากการใช้ยา
ผลข้างเคียงของยา Enalapril
ยา Enalapril อาจทำให้เกิด
ผลข้างเคียงที่พบบ่อย ได้แก่
มึนงงหรือ
หน้ามืด
รู้สึกเหนื่อย
เหงื่อออกมาก
ปวดหัว
คลื่นไส้
ไอ
ความดันเลือดต่ำ
ผลข้างเคียงที่พบและควรไปพบแพทย์ ได้แก่
หัวใจเต้นแรง
เวียนศีรษะคล้ายจะ
เป็นลม
เม็ดเลือดขาวต่ำลง อาจพบอาการอักเสบหรือติดเชื้อ เช่น เจ็บช่องปากขณะกลืนอาหาร รู้สึกเหนื่อยหรืออ่อนล้า รู้สึกหนาว มีไข้ ไอ หรือมีอาการคล้าย
ไข้หวัด
หายใจลำบาก หรือติดขัด
ความผิดปกติของไต อาจพบปัสสาวะน้อย เจ็บปวดขณะปัสสาวะหรือปัสสาวะลำบาก
บวมที่เท้า
หรือ
ข้อเท้า
เหนื่อย หายใจลำบาก
นอกจากนี้ หากมี
อาการแพ้ยา
Enalapril เช่น
ผื่น
ปวดท้องรุนแรง มีการ
บวมที่ใบหน้า
ปาก
ลิ้น
และมีอาการหายใจลำบาก ให้ไปพบแพทย์ในทันที