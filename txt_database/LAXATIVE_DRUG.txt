Laxative Drug (ยาระบาย)
ยาระบาย (Laxative Drug) คือกลุ่มยาที่ใช้รักษาอาการท้องผูก โดยยาระบายจะออกฤทธิ์กระตุ้นการทำงานของลำไส้ หรืออาจเพิ่มความอ่อนนุ่มให้อุจจาระ ทำให้อุจจาระเคลื่อนตัวได้สะดวกและง่ายต่อการขับถ่าย ทั้งนี้ ก่อนใช้ยาระบายควรปรึกษาแพทย์หรือเภสัชกร เพื่อความปลอดภัยในการใช้ยา
ยาระบายมีให้เลือกใช้หลายรูปแบบ ซึ่งแพทย์หรือเภสัชกรอาจเลือกใช้ให้ตรงกับอาการและความต้องการของผู้ใช้ เช่น ยาระบายที่ทำให้อุจจาระนิ่ม ยาระบายที่ทำให้อุจจาระเกาะตัวเป็นก้อน ยาระบายแบบกระตุ้นการทำงานของลำไส้ ยาระบายแบบสารหล่อลื่นที่ช่วยให้ขับอุจจาระง่ายขึ้น ยาระบายแบบเกลือ และยาระบายแบบไฮเปอร์ออสโมติกที่ช่วยรักษาอาการ
ท้องผูกเรื้อรัง
ปริมาณการใช้ยาระบาย
ยาระบายมีหลากหลายรูปแบบ จึงมีปริมาณการใช้แตกต่างกัน โดยก่อนการใช้ยาควรศึกษาฉลากบนบรรจุภัณฑ์ทุกครั้ง
ตัวอย่างปริมาณการใช้ยาระบาย เช่น
1. ยาบิซาโคดิล (Bisacodyl)
รูปแบบยา : ยาเม็ด และยาเหน็บทวาร
ผู้ใหญ่อาจรับประทาน
ยาบิซาโคดิล
ขนาด 5–10 มิลลิกรัม 1–2 เม็ดต่อวัน แต่สูงสุดไม่เกิน 20 มิลลิกรัม สำหรับการใช้
ยาระบายในเด็ก
ที่มีอายุตั้งแต่ 4–10 ปี รับประทานขนาด 5 มิลลิกรัม 1 เม็ดต่อวัน ควรรับประทานยานี้ตอนก่อนนอนหรือตอนท้องว่างเพื่อการออกฤทธิ์ที่เร็วขึ้น
2. ยาเซนโนไซด์ (Sennosides)
รูปแบบยา : ยาเม็ด และยาน้ำเชื่อม
ผู้ใหญ่และเด็กที่มีอายุตั้งแต่ 12 ปีขึ้นไป ควรรับประทานก่อนนอนวันละ 1–2 เม็ด หรือขนาด 7.5–15 มิลลิกรัม
3. ยาแล็กทูโลส (Lactulose)
รูปแบบยา : ยาน้ำ ยาผง
ปริมาณการใช้ยาและข้อมูลอื่น ๆ ของยานี้สามารถศึกษาเพิ่มเติมได้ที่บทความ
ยาแล็กทูโลส
4. ยากลีเซอรีน (Glycerin)
รูปแบบยา : ยาเหน็บทวาร
ผู้ใหญ่และเด็กอายุ 6 ปีขึ้นไป ใช้ยาขนาด 2–3 กรัม ครั้งละ 1 แท่ง สำหรับเด็กอายุ 2–6 ปี ควรใช้ยาขนาด 1–1.7 กรัม ครั้งละ 1 แท่ง โดยเหน็บไว้ในรูทวารประมาณ 15 นาที
คำเตือนและข้อควรระวังจากการใช้ยาระบาย
การใช้ยาระบายอย่างปลอดภัย ผู้ใช้ควรปฏิบัติตามคำแนะนำต่าง ๆ ต่อไปนี้
แจ้งให้แพทย์หรือเภสัชกรทราบทุกครั้ง หากมีประวัติการ
แพ้ยา
โดยเฉพาะยาในกลุ่มยาระบาย เพื่อป้องกันการเกิดอาการแพ้ยา
แจ้งให้แพทย์ทราบก่อนการใช้ยา หากเคยมีประวัติทางสุขภาพหรือกำลังเผชิญกับปัญหาสุขภาพใด ๆ อยู่ในปัจจุบัน โดยเฉพาะผู้ที่ป่วยเป็น
โรคโครห์น
หรือ
โรคลำไส้ใหญ่อักเสบ
แจ้งให้แพทย์ทราบหากหรือกำลังใช้ยาชนิดใดอยู่ เพราะยาระบายอาจก่อให้เกิดปฏิกิริยาต่อยาบางชนิด เช่น ยาปฏิชีวนะบางชนิด ยาที่ใช้ในการรักษาโรคหัวใจหรือโรคเกี่ยวกับกระดูก
ฮอร์โมน
ยาคุมกำเนิด
และยาที่ใช้ในการรักษาความดันโลหิตสูงบางชนิด
ควรรับประทานยาตามขนาดและปริมาณที่ฉลากยาระบุ หรือตามปริมาณที่แพทย์หรือเภสัชกรแนะนำ
การใช้ยาระบายเกินขนาดหรือเป็นเวลานานอาจเสี่ยงต่อการเกิดความผิดปกติในร่างกาย เช่น ตะคริว
หัวใจเต้นผิดจังหวะ
ภาวะขาดน้ำ โรคหัวใจ
โรคไต
โรคเกี่ยวกับระบบทางเดินอาหาร
ริดสีดวงทวาร
ลำไส้ตรงปลิ้น ร่างกายขาดแร่ธาตุบางอย่าง เช่น แคลเซียม แมกนีเซียม โซเดียม
ควรใช้ยาระบายหลังจากรับประทานยาชนิดอื่นอย่างน้อย 2 ชั่วโมง เพื่อป้องกันไม่ให้ยาระบายไปลดประสิทธิภาพของยาชนิดอื่น
ผู้ที่กำลังตั้งครรภ์หรือกำลังให้นมบุตร ควรปรึกษาแพทย์หรือเภสัชกรก่อนใช้ยาระบายทุกครั้ง
ไม่ควรใช้ยาระบายติดต่อกันนานเกิน 1 สัปดาห์ เพราะอาจทำให้อาการ
ท้องผูก
รุนแรงยิ่งขึ้น
ไม่ควรใช้ยาระบายเพื่อเป็นยาลดน้ำหนัก เนื่องจากยังไม่มีการศึกษาวิจัยออกมารับรองว่าการใช้ยาระบายช่วยใน
การ
ลดน้ำหนัก
ได้
ผลข้างเคียงจากการใช้ยาระบาย
ยาระบายมักไม่ก่อให้เกิดผลข้างเคียง แต่หากใช้ผิดวิธี หรือใช้ติดต่อกันนานเกินไปอาจทำให้เสี่ยงต่อการเกิดผลข้างเคียงในรูปแบบของอาการต่าง ๆ ได้ ดังนี้
คลื่นไส้ อาเจียน
อ่อนเพลีย
ปวดท้อง
ท้องอืด
ท้องเสียรุนแรง
เลือดออกทางทวารหนัก
ภาวะขาดน้ำ
เช่น เวียนศีรษะ ปวดศีรษะ ปัสสาวะสีเข้ม
แพ้ยา เช่น
ผื่น
กลืนอาหารและหายใจลำบาก
หากเกิดผลข้างเคียงของยาระบายอย่างต่อเนื่องหรือรุนแรง ควรปรึกษาแพทย์เพื่อขอคำแนะนำเพิ่มเติมในการใช้ยาระบายอย่างปลอดภัย