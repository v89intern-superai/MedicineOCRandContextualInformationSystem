เลโวไทรอกซิน (Levothyroxine)
Levothyroxine
(เลโวไทรอกซิน)
เป็นยาฮอร์โมนที่ถูกสังเคราะห์ขึ้นมาเพื่อใช้ทดแทนฮอร์โมนไทรอยด์ที่ร่างกายสร้างขึ้น มักใช้รักษาภาวะขาดไทรอยด์ (Hypothyroidism) หรือภาวะที่ต่อมไทรอยด์ในร่างกายไม่สามารถผลิตฮอร์โมนไทรอยด์ได้ หรือผลิตออกมาได้น้อยกว่าปกติ ซึ่งฮอร์โมนไทรอยด์มีความสำคัญต่อร่างกายในกระบวนการเผาผลาญและสร้างพลังงาน
ยา Levothyroxine มีหลายรูปแบบ ทั้งรูปแบบยาเม็ด ยาแคปซูล หรือยาน้ำสำหรับรับประทาน และรูปแบบยาฉีด การใช้ยาชนิดนี้จะต้องอยู่ภายใต้การดูแลของแพทย์เท่านั้น นอกจากนี้ ในบางกรณีอาจใช้ยา Levothyroxine ในการรักษา
โรคคอพอก
หรือ
โรคมะเร็งไทรอยด์
ด้
วยเช่นกัน
เกี่ยวกับยา
Levothyroxine
กลุ่มยา
ยาฮอร์โมนไทรอยด์
ประเภทยา
ยา
ตามใบสั่งแพทย์
สรรพคุณ
รักษาภาวะขาดไทรอยด์ (Hypothyroidism)
กลุ่มผู้ป่วย
เด็กและผู้ใหญ่
การใช้ยาในหญิงตั้งครรภ์และผู้ให้นมบุตร
Category A
จากการศึกษาในมนุษย์ ไม่พบความเสี่ยงในการทำให้เกิดความผิดปกติต่อทารกในครรภ์เมื่อใช้ในช่วงสามเดือนแรกของการตั้งครรภ์ รวมทั้งไม่มีหลักฐานทางการศึกษาที่แสดงว่ามีความเสี่ยงเมื่อใช้ในช่วงหลังเดือนที่สามเป็นต้นไป และโอกาสในการเกิดอันตรายต่อทารกในครรภ์มีน้อย ผู้ที่ตั้งครรภ์จึงสามารถใช้ยาชนิดนี้ได้ แต่ควรปรึกษาแพทย์ก่อนการใช้ยา
รูปแบบของยา
โลชั่นและแชมพู
คำเตือนในการใช้ยา Levothyroxine
เพื่อความปลอดภัยในการใช้ยา Levothyroxine ผู้ป่วยควรระมัดระวังและปฏิบัติตามคำแนะนำดัง
นี้
แจ้งให้แพทย์ทราบหากมีประวัติ
การ
แพ้ยา
หรือส่วนประกอบของยา Levothyroxine รวมถึงยาชนิดอื่น ๆ เพราะอาจก่อให้เกิดผลกระทบต่อร่างกาย
แจ้งให้แพทย์ทราบหากวางแผนที่จะตั้งครรภ์ กำลังตั้งครรภ์ หรือกำลังให้นมบุตร เพื่อให้สามารถใช้ยาได้อย่างปลอดภัย และไม่ก่อให้เกิดผลข้างเคียงต่อทารกในครรภ์หรือเด็กแรกเกิด
เด็กที่มีอายุต่ำกว่า 6 ปี ไม่ควรใช้ยา Levothyroxine และการใช้ยาชนิดนี้ในเด็กควรอยู่ภายใต้การดูแลของแพทย์เท่านั้น
ผู้ที่มีภาวะสุขภาพบางอย่าง เช่น ปัญหาเกี่ยวกับต่อมหมวกไต
ภาวะไทรอยด์เป็นพิษ
ภาวะความดันโลหิตสูง โรคหัวใจ โรคเบาหวาน ควรปรึกษาแพทย์ก่อนการใช้ยา
ไม่ควรใช้ยา Levothyroxine ในการรักษาภาวะอ้วนหรือปัญหาน้ำหนักเกิน เพราะอาจทำให้เกิดผลข้างเคียงที่รุนแรง หรือส่งผลกระทบที่อันตรายถึงแก่ชีวิตได้
ในระหว่างการใช้ยา Levothyroxine ควรหลีกเลี่ยงการรับประทาน
อาหารที่มีใยอาหารสูง
แป้งถั่วเหลือง รวมถึง
น้ำ
เกรปฟรุต
(Grapefruit) เพราะอาจทำให้ร่างกายดูดซึมตัวยาได้น้อยลง
ในระหว่างการใช้ยา Levothyroxine ควรหลีกเลี่ยงการดื่มเครื่องดื่มคาเฟอีน เช่น ชา กาแฟ ประมาณ 30 นาทีก่อนและหลังการใช้ยา เพราะอาจทำให้ร่างกายไม่ได้รับตัวยาในปริมาณที่เหมาะสม
ปริมาณการใช้ยา Levothyroxine
แพทย์จะพิจารณาปริมาณและระยะเวลาในการใช้ยา
Levothyroxine
จากเงื่อนไขสุขภาพของผู้ป่วยแต่ละคน เช่น อายุ อาการของโรค และโรคประจำตัวอื่น ๆ ที่ผู้ป่วยเป็น โดยตัวอย่างการใช้ยามีดังนี้
ภาวะขาดไทรอยด์ (Hypothyroidism)
ตัวอย่างการใช้ยา Levothyroxine เพื่อรักษา
ภาวะขาดไทรอยด์
(Hypothyroidism)
เด็กอายุ 12 ปีขึ้นไป และผู้ใหญ่
รับประทานยาเริ่มต้น 1.6 ไมโครกรัม/ น้ำหนักตัว 1 กิโลกรัม วันละ
1 ครั้ง จากนั้นปรับขนาดยาเพิ่มทีละ 12.5–25 ไมโครกรัมทุก 4–6
สัปดาห์จนกว่าระดับฮอร์โมนไทรอยด์จะกลับมาอยู่ในเกณฑ์ปกติ
ผู้ที่มีอายุ 50 ปีขึ้นไป หรือผู้ป่วยโรคหัวใจ
รับประทานยาเริ่มต้น 12.5–25 ไมโครกรัม วันละ 1 ครั้ง
จากนั้นปรับขนาดยาทุก 6–8 สัปดาห์จนกว่าระดับฮอร์โมน
ไทรอยด์จะกลับมาอยู่ในเกณฑ์ปกติ
อย่างไรก็ตาม การใช้ยา Levothyroxine ในเด็ก โดยเฉพาะเด็กที่มีอายุน้อยกว่า 6 ปี จำเป็นต้องอยู่ภายใต้การดูแลของแพทย์อย่างเคร่งครัด เพราะการได้รับยาในปริมาณที่มากเกินไป อาจส่งผลกระทบต่อสุขภาพอย่างรุนแรงได้
การใช้ยา Levothyroxine
การใช้ยาควรใช้ตามคำแนะนำของแพทย์หรือคำแนะนำบนฉลากเท่านั้น ไม่ควรใช้ยาในปริมาณมากกว่าหรือน้อยกว่าที่กำหนด รวมถึงไม่ควรใช้ยาในระยะเวลานานกว่าที่กำหนดด้วย ในกรณีที่ลืมใช้ยาควรรีบใช้ยาทันทีเมื่อนึกขึ้นได้ แต่หากใกล้เวลาใช้ยาในรอบถัดไปควรข้ามไปใช้ยาของรอบถัดไปแทน ไม่ควรเพิ่มปริมาณยาเป็นสองเท่า
ตัวอย่างการใช้ยา ได้แก่ ยาเม็ดชนิดรับประทานควรกลืนยาทั้งเม็ดพร้อมกับน้ำเปล่า 1 แก้วในคราวเดียว ไม่ควรกัดหรือเคี้ยวตัวยาก่อนกลืน ส่วนยาชนิดน้ำควรเขย่าขวดยาให้ส่วนผสมรวมเป็นเนื้อเดียวกันก่อน จากนั้นใช้ช้อนสำหรับตวงยาโดยเฉพาะเพื่อให้ได้ปริมาณยาที่ถูกต้อง โดยควรรับประทานยาในตอนท้องว่าง เช่น ก่อนมื้ออาหารหรือก่อนดื่มเครื่องดื่มคาเฟอีนประมาณ 30 นาทีถึง 1 ชั่วโมง
การเก็บรักษายาควรเก็บให้พ้นมือเด็ก โดยเก็บในภาชนะปิดที่อุณหภูมิประมาณ 15
–
30 องศาเซลเซียส และควรเก็บให้ห่างจากความร้อน ความชื้น และแสงแดด เพื่อป้องกันไม่ให้ตัวยาเสื่อมสภาพด้วย
ปฏิกิริยาระหว่างยา Levothyroxine กับยาอื่น
ยา Levothyroxine อาจทำปฏิกิริยากับยา วิตามิน หรือสมุนไพรบางชนิด ซึ่งอาจก่อให้เกิดผลข้างเคียงหรือทำให้ยามีประสิทธิภาพลดลง โดยเฉพาะยาต่อไปนี้
ยาลดกรด
ในกระเพาะอาหาร
บางชนิด เช่น ยาอีโซเมปราโซล (Esomeprazole) ยาแลนโซพราโซล (Lansoprazole) เพราะอาจลดประสิทธิภาพการดูดซึมของยา
ยาลดคอเลสเตอรอลในเลือด เช่น ยาคอเลสไทรามีน (Cholestyramine) ยาคอเลสเซเวแลม (Colesevelam) หรือยาคอเลสติพอล (Colestipol) เพราะอาจลดประสิทธิภาพการดูดซึมของยา
ยาต้านเศร้ากลุ่มไตรไซคลิก
(
TCAs
) เช่น ยาอะมิทริปไทลีน (Amitriptyline) เพราะอาจเพิ่มความเสี่ยงในการเกิดภาวะหัวใจเต้นผิดจังหวะ และกระตุ้นระบบประสาทส่วนกลาง
ยาเคตามีน (Ketamine) เพราะอาจเพิ่มความเสี่ยงในการเกิดภาวะความดันโลหิตสูงและภาวะหัวใจเต้นเร็ว
ยาต้านการแข็งตัวของเลือด
เช่น ยาฟาวาริน (Warfarin) เพราะอาจเพิ่มฤทธิ์ต้านการแข็งตัวของเลือดของยาได้
อาหารเสริมธาตุเหล็กเฟอร์รัสซัลเฟต (Ferrous Sulfate)
ตัวอย่างยาและสมุนไพรดังข้างต้นเป็นเพียงส่วนหนึ่งที่อาจทำปฏิกิริยากับยา Levothyroxine เท่านั้น หากผู้ป่วยกำลังใช้ยาหรือผลิตภัณฑ์ใด ๆ อยู่ ควรแจ้งให้แพทย์และเภสัชกรทราบก่อนเสมอ เพื่อความปลอดภัยต่อร่างกาย
ผลข้างเคียงจากการใช้ยา Levothyroxine
การใช้ยา Levothyroxine มักไม่ทำให้เกิดผลข้างเคียงที่ร้ายแรง โดยเฉพาะหากใช้ในปริมาณที่เหมาะสมตามคำแนะนำของแพทย์
แต่อาจทำให้เกิดผลข้างเคียงที่ไม่รุนแรงบางประการได้ เช่น
ผมร่วง
ปวดศีรษะ คลื่นไส้ อาเจียน อยากอาหารมากขึ้นหรือน้อยลง ซึ่งอาการเหล่านี้อาจสามารถหายได้เองโดยไม่จำเป็นต้องไปพบแพทย์
แต่หากอาการข้างต้นไม่ยอมหายไปและมีอาการรุนแรงมากขึ้น รวมถึงมีความผิดปกติอื่น ๆ เกิดขึ้นควรรีบไปพบแพทย์ทันที เช่น
มีเหงื่อออกมากผิดปกติหรือไวต่อความร้อน
รู้สึกอ่อนเพลีย เหนื่อยล้า มีอาการ
นอนไม่หลับ
อารมณ์แปรปรวน หงุดหงิด วิตกกังวล หรือหดหู่
เจ็บหน้าอก หายใจถี่ หัวใจเต้นเร็วหรือแรงผิดปกติ
ประจำเดือนมาไม่ปกติ
นอกจากนี้ หากมีสัญญาณของการแพ้ยาเกิดขึ้น ไม่ว่าจะเป็นเกิดผื่นคัน
ลมพิษ
หรือมีอาการบวมที่ใบหน้า ริมฝีปาก ลิ้น รวมถึงลำคอ ควรรีบไปพบแพทย์โดยทันทีเช่นกัน