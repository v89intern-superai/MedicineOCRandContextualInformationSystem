Cinnarizine (ซินนาริซีน)
Cinnarizine (ซินนาริซีน)
เป็นยาในกลุ่มยาแก้แพ้หรือยาแก้วิงเวียนศีรษะ ใช้รักษาอาการบ้านหมุน ความผิดปกติในการทรงตัว คลื่นไส้ เมารถ เมาเรือ เมาเครื่องบิ
น โรคหลอดเลือดแดงส่วนปลาย
โรคหลอดเลือดสมอง และอาจใช้รักษาโรคอื่น ๆ ตามดุลยพินิจของแพทย์
ยา Cinnarizine มีข้อห้ามใช้และอาจเกิดผลข้างเคียงได้ ดังนั้น การใช้ยาควรอยู่ภายใต้คำแนะนำของแพทย์และเภสัชกรเสมอ
เกี่ยวกับยา Cinnarizine
กลุ่มยา
ยาแก้แพ้ ยาแก้อาการเวียนศีรษะ
ประเภทยา
ยาตามใบสั่งแพทย์ ยาหาซื้อได้เอง
สรรพคุณ
รักษาอาการเวียนศีรษะ เมารถ เมาเรือ เมาเครื่องบิน โรคหลอดเลือดสมอง และโรคหลอดเลือดแดงส่วนปลาย
กลุ่มผู้ป่วย
ผู้ใหญ่ เด็ก
รูปแบบของยา
ยารับประทานชนิดเม็ด
คำเตือนในการใช้ยา Cinnarizine
แจ้งให้แพทย์ทราบก่อนใช้ยานี้ หากมีประวัติ
แพ้ยา
หรือส่วนประกอบของยาชนิดนี้ รวมถึงการแพ้ยาชนิดอื่น อาหาร หรือสารใด ๆ
แจ้งให้แพทย์หรือเภสัชกรทราบหากผู้ป่วยมีภาวะผิดปกติหรือโรคประจำตัวใด ๆ โดยเฉพาะโรคตับ โรคไต โรคพาร์กินสัน โรคพอร์ฟิเรีย ต้อหิน โรคลมบ้าหมู ลำไส้อุดตัน ปัญหาเกี่ยวกับต่อมลูกหมาก และปัสสาวะลำบาก
ก่อนใช้ยานี้ควรแจ้งให้แพทย์ทราบเกี่ยว
กับยาที่กำลังใช้อยู่ทุกชนิด เพราะมียา วิตามิน และสมุนไพรหลายชนิดที่อาจทำปฏิกิริยากับยานี้และก่อให้เกิดผลข้างเคียง โดยเฉพาะ
ยารักษาโรคซึมเศร้า เช่น ยาอะมิทริปไทลีน รวมทั้งยารักษาอาการนอนไม่หลับและวิตกกังวล
ก่อนเข้ารับการผ่าตัดควรแจ้งให้แพทย์หรือทันตแพทย์ทราบว่ากำลังใช้ยานี้
หลีกเลี่ยงการดื่มแอลกอฮอล์ระหว่างที่ใช้ยานี้ เพราะอาจทำให้ง่วงมาก
หลีกเลี่ยงการขับรถหรือการทำงานที่ต้องใช้ความระมัดระวัง เพราะยานี้อาจทำให้มีอาการง่วงซึม
ผู้สูงอายุควรใช้ยานี้อย่างระมัดระวัง เพราะเสี่ยงเกิดผลข้างเคียงสูง
เด็กอายุต่ำกว่า 5 ปี ไม่ควรใช้ยานี้
ผู้ที่ตั้งครรภ์ วางแผนมีบุตร หรือกำลังให้นมบุตร ควรปรึกษาแพทย์ก่อนใช้ยานี้
ปริมาณการใช้ยา Cinnarizine
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยมีตัวอย่างการใช้ยา ดังนี้
ป้องกันและบรรเทาอาการเมารถ เมาเรือ เมาเครื่องบิน
ผู้ใหญ่
รับประทานยาครั้งละ 30 มิลลิกรัม 2 ชั่วโมงก่อนการเดินทาง หลังจากนั้นให้รับประทานยาครั้งละ 15 มิลลิกรัม ทุก 8 ชั่วโมง หากมีอาการระหว่างการเดินทาง
เด็ก
อายุ 5-12
รับประทานยาครั้งละ 15 มิลลิกรัม 2 ชั่วโมงก่อนการเดินทาง หลังจากนั้นให้รับประทานยาครั้งละ 7.5 มิลลิกรัม ทุก 8 ชั่วโมง หากมีอาการระหว่างการเดินทาง
อาการเวียนศีรษะหรือ
บ้านหมุน
ผู้ใหญ่
รับประทานยาครั้งละ 30 มิลลิกรัม วันละ 3 ครั้ง
หรือรับประทานยาครั้งละ 75 มิลลิกรัม วันละ 1-2 ครั้ง
เด็กอายุ 5-12 ปี
รับประทานยาครั้งละ 15 มิลลิกรัม วันละ 3 ครั้ง
โรคหลอดเลื
อดสมอง
ผู้ใหญ่
รับประทานยาครั้งละ 75 มิลลิกรัม วันละ 1 ครั้ง
โรคหลอดเลือดแดงส่วนปลาย
ผู้ใหญ่
รับประทานยาครั้งละ 75 มิลลิกรัม วันละ 2 หรือ 3 ครั้ง
การใช้ยา Cinnarizine
ใช้ยาตามฉลากและตามคำสั่งแพทย์อย่างเคร่งครัด ไม่ใช้ยานี้ในปริมาณมากกว่า น้อยกว่า หรือติดต่อกันนานกว่าที่แพทย์แนะนำ หากมีข้อสงสัยควรสอบถามแพทย์หรือเภสัชกรก่อนใช้ยาเสมอ
รับประทานยาหลังอาหารหรือพร้อมอาหาร และควรใช้ยาในเวลาเดียวกันทุกวันหรือตามที่แพทย์สั่ง
ในกรณีที่ใช้ยานี้เพื่อรักษาปัญหาเกี่ยวกับการทรงตัว ผู้ป่วยควรใช้ยาอย่างต่อเนื่องจนครบตามระยะเวลาที่แพทย์แนะนำ แม้ว่าอาการจะดีขึ้นแล้วก็ตาม
หากสงสัยว่าตนใช้ยาเกินปริมาณที่กำหนด ควรแจ้งให้แพทย์ทราบทันที
หากลืมกินยาตามเวลาที่กำหนด ให้กินยาเมื่อนึกขึ้นได้ทันที แต่หากใกล้ถึงเวลากินยาในรอบถัดไป ให้ข้ามไปกินยารอบต่อไป และไม่เพิ่มปริมาณยาเป็น 2 เท่า
ควรเก็บยาไว้ในที่แห้งและเย็น ห่างจากแสงแดดและความร้อน และพ้นจากสายตาเด็ก
ผลข้างเคียงจากการใช้ยา Cinnarizine
การใช้ยา Cinnarizine อาจทำให้เกิดผลข้างเคียง ได้แก่ ง่วงนอน ง่วงซึม น้ำหนักตัวมากขึ้น คลื่นไส้อาเจียน อาหารไม่ย่อย ปวดท้อง เหงื่อออกมาก อ่อนเพลีย เป็นต้น
หากพบผลข้างเคียงที่รุนแรงจากการใช้ยา Cinnarizine ดังต่อไปนี้ ควรหยุดใช้ยาและไปพบแพทย์ทันที
อาการแพ้ยา เช่น หายใจลำบาก ลมพิษ หน้าบวม ลิ้นบวม คอบวม ผื่นขึ้น คัน เป็นต้น
อาการเคลื่อนไหวผิดปกติ (Extrapyramidal Symptoms: EPS) เช่น กล้ามเนื้อสั่น กระสับกระส่าย มีน้ำลายมากกว่าปกติ ใบหน้า ลิ้น ปาก ขากรรไกร คอ และดวงตากระตุกหรือเคลื่อนไหวผิดปกติ และอาจมีอาการซึมเศร้าร่วมด้วย
อาการตัวเหลืองตาเหลือง
หรือ
ดีซ่าน
นอกจากนี้ หากอาการต่าง ๆ ไม่ดีขึ้นหรือพบอาการผิดปกติใด ๆ เพิ่มเติม ควรแจ้งให้แพทย์ทราบ
ดูเพิ่มเติมเกี่ยวกับ :
Aphasia
Dysarthria
Infective Endocarditis