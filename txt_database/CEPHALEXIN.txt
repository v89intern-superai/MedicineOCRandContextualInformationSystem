Cephalexin (เซฟาเลกซิน)
Cephalexin (เซฟาเลกซิน)
เป็นยาปฏิชีวนะในกลุ่มเซฟาโลสปอริน มีฤทธิ์ต้านเชื้อแบคทีเรียในร่างกาย ใช้รักษาโรคที่เกิดจากการติดเชื้อแบคทีเรีย เช่น การติดเชื้อบริเวณผิวหนัง ในหู ในระบบทางเดินหายใจส่วนบนและทางเดินปัสสาวะ เป็นต้น โดยยานี้ไม่สามารถรักษาโรคที่เกิดจากการติดเชื้อไวรัสได้ แต่อาจใช้รักษาโรคอื่น ๆ นอกเหนือจากนี้ตามดุลยพินิจของแพทย์
ยา Cephalexin มีข้อห้ามใช้และอาจเกิดผลข้างเคียงได้ ดังนั้น การใช้ยาควรอยู่ภายใต้คำแนะนำของแพทย์และเภสัชกรเสมอ
เกี่ยวกับยา Cephalexin
กลุ่มยา
ยาปฏิชีวนะ กลุ่มเซฟาโลสปอริน
ประเภทยา
ยาตามใบสั่งแพทย์
สรรพคุณ
รักษาโรคที่เกิดจากการติดเชื้อแบคทีเรีย
กลุ่มผู้ป่วย
เด็กและผู้ใหญ่
รูปแบบของยา
ยารับประทาน
คำเตือนใน
การใช้ยา
Cephalexin
หลีกเลี่ยงการใช้ยานี้ หากมีประวัติแพ้ยาชนิดนี้ หรือยาปฏิชีวนะที่ใกล้เคียงกัน เช่น ยาเซฟูรอกซิม ยาเซฟโพรซิล และยาเซฟดิเนอร์ รวมไปถึงหากมีประวัติแพ้ยาชนิดอื่น ๆ โดยเฉพาะยาเพนิซิลินและยาปฏิชีวนะชนิดอื่น ๆ ต้องแจ้งให้แพทย์ผู้รักษาทราบก่อนเสมอ
แจ้งให้แพทย์ทราบ หากมีประวัติเป็นโรคไต โรคตับ โรคกระเพาะอาหารหรือลำไส้ เช่น ลำไส้ใหญ่อักเสบ และโรคขาดสารอาหาร
หลีกเลี่ยงการใช้ยานี้เพื่อรักษาโรคหรือภาวะอื่น ๆ หากไม่ได้รับคำแนะนำจากแพทย์
โดยทั่วไป ยา
Cephalexin
ไม่ทำให้เกิดอันตรายต่อทารกในครรภ์ แต่ผู้ที่ตั้งครรภ์ควรปรึกษาแพทย์ถึงข้อดีข้อเสียของยาก่อนใช้ยานี้
สำหรับผู้ที่กำลังให้นมบุตร ควรปรึกษาแพทย์ก่อนให้นมบุตรเสมอ เพราะตัวยาอาจซึมเข้าสู่น้ำนมมารดาและส่งผลกระทบต่อทารกได้
หากต้องรับการตรวจวินิจฉัยใด ๆ ควรแจ้งให้แพทย์ทราบว่ากำลังใช้ยานี้ เพราะยาอาจมีผลต่อการทดสอบทางการแพทย์บางชนิด
ปริมาณการใช้ยา Cephalexin
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยมีตัวอย่างการใช้ยา ดังนี้
รักษาการติดเชื้อของผิวหนังและเนื้อเยื่อ
ผู้ใหญ่
รับประทานยาปริมาณ 500 มิลลิกรัม ทุก 12 ชั่วโมง ปริมาณสูงสุด 4 กรัม/วัน โดยแบ่งรับประทานหลายครั้ง
เด็ก
รับประทานยาปริมาณ 25-50 มิลลิกรั
ม/
น้ำหนักตัวเป็นกิโลกรัม/วัน โดยแบ่งรับประทานทุก ๆ 12 ชั่วโมง
รักษาโรคคอติดเชื้อจากแบคทีเรีย
สเตรปโตคอคคัส (Strep
tococcas Pharyngitis)
ผู้ใหญ่
รับประทานยาปริมาณ 500 มิลลิกรัม ทุก ๆ 12 ชั่วโมง ต่อเนื่องเป็นระยะเวลาอย่างน้อย 10 วัน ปริมาณสูงสุดไม่เกิน 4 กรัม/วัน โดยแบ่งรับประทานหลายครั้ง
เด็กอายุมากกว่า 1 ปี
รับประทานยาปริมาณ 25-50 มิลลิกรัม/น้ำหนักตัวเป็นกิโลกรัม/วัน โดยแบ่งรับประทานทุก ๆ 12 ชั่วโมง ต่อเนื่องเป็นระยะเวลาอย่างน้อย 10 วัน
รักษาการ
ติดเชื้อในระบบทางเดินปัสสาวะ
ผู้ใหญ่
รับประทานยาปริมาณ 500 มิลลิกรัม ทุก ๆ 12 ชั่วโมง เป็นระยะเวลา 7-14 วัน ปริมาณสูงสุดไม่เกิน 4 กรัม โดยแบ่งรับประทานหลายครั้ง
เด็ก
รับประทานยาปริมาณ 25-50 มิลลิกรัม/น้ำหนักตัวเป็นกิโลกรัม/วัน โดยแบ่งรับประทานทุก ๆ 12 ชั่วโมง
รักษา
หูชั้นกลางอักเสบ
(Otitis Media)
เด็ก
รับประทานยาปริมาณ 75-100 มิลลิกรัม/น้ำหนักตัวเป็นกิโลกรัม/วัน โดยแบ่งรับประทาน 4 ครั้ง
รักษาการติดเชื้อของกระดูกและข้อต่อ และการติดเชื้อในระบบทางเดินหายใจ
ผู้ใหญ่
รับประทานยาปริมาณ 250 มิลลิกรัม ทุก ๆ 6 ชั่วโมง ปริมาณสูงสุดไม่เกิน 4 กรัม/วัน โดยแบ่งรับประทานหลายครั้ง
เด็ก
รับประทานยาปริมาณ 25-50 มิลลิกรัม/น้ำหนักตัวเป็นกิโลกรัม/วัน โดยแบ่งรับประทานทุก ๆ 12 ชั่วโมง
การ
ใช้ยา
Cephalexin
ใช้ยาตามฉลากและตามคำสั่งแพทย์อย่างเคร่งครัด ไม่ใช้ยานี้ในปริมาณมากกว่า น้อยกว่า หรือติดต่อกันนานกว่าที่แพทย์แนะนำ หากมีข้อสงสัยควรสอบถามแพทย์หรือเภสัชกรก่อนใช้ยาเสมอ
เพื่อประสิทธิภาพสูงสุดในการรักษา ควรใช้ยาแต่ละครั้งในเวลาเดียวกันทุกวัน
หากใช้ยาน้ำ ควรเขย่าขวดยาก่อนรับประทาน และวัดปริมาณยาด้วยช้อนหรือถ้วยตวงสำหรับยาโดยเฉพาะ
ควรใช้ยานี้ให้ครบตามจำนวนและระยะเวลาที่แพทย์กำหนดไว้ แม้จะมีอาการดีขึ้นแล้วก็ตาม เพราะหากใช้ยาขาดช่วงไป อาจทำให้เกิดเชื้อดื้อยาได้
ไม่ใช้ยานี้ร่วมกับผู้อื่น ถึงแม้จะมีอาการป่วยที่ใกล้เคียงกันก็ตาม
หากอาการป่วยแย่ลงหรืออาการไม่ดีขึ้น ควรรีบไปพบแพทย์
หากลืมรับประทานยาตามเวลาที่กำหนด ให้รับประทานยาได้ทันที แต่หากใกล้ถึงเวลารับประทานยาในรอบถัดไป ให้ข้ามไปรับประทานยารอบต่อไป และไม่เพิ่มปริมาณยาเป็น 2 เท่า
ควรเก็บยาไว้ที่อุณหภูมิห้อง เก็บให้พ้นจากแสงแดด ความชื้น และความร้อน หากยาหมดอายุให้ทิ้งยาทันที ส่วนยาชนิดน้ำให้แช่ไว้ในตู้เย็น และหากไม่ได้ใช้ยานี้นานกว่า 14 วันขึ้นไป ให้ทิ้งยาทันที
ผลข้างเคียงจากการใช้ยา Cephalexin
ผลข้างเคียงจากการใช้ยา Cephalexin ที่พบได้ทั่วไป ได้แก่ รู้สึกอ่อนเพลีย เวียนศีรษะ ปวดศีรษะ
คลื่นไส้
อาเจียน ปวดท้อง ท้องเสีย ปวดตามข้อ เป็นต้น
และควรรีบไปพบแพทย์ทันที
หากมีอาการดังต่อไปนี้
อาการแพ้ยา เช่น เวียนศีรษะรุนแรง มีผื่นคัน หายใจลำบาก
ล
มพิษ
หน้าบวม ลิ้นบวม คอบวม และริมฝีปากบวม
ตัวเหลืองตาเหลืองหรือภาวะ
ดีซ่าน
มีเลือดออกผิดปกติทางจมูก ปาก หรือทวารหนัก
มีอาการแพ้ที่ผิวหนังอย่างรุนแรง พร้อมทั้งมีไข้ เจ็บคอ ใบหน้าหรือลิ้นบวม แสบตา เจ็บปวดบริเวณผิวหนัง มีผื่นกระจายตามผิวหนัง ผิวลอกหรือพุพอง
มีรอยสีแดงหรือสีม่วงใต้ผิวหนัง
ปัสสาวะน้อย หรือไม่ปัสสาวะ
หงุดหงิด สับสน หรือประ
สาท
หลอน
นอกจากนี้ ยานี้อาจทำให้เกิดอาการท้องเสียถ่ายเป็นน้ำหรือถ่ายมีเลือดปน ซึ่งอาจเป็นสัญญาณของการติดเชื้อซ้ำ หากพบอาการดังกล่าว ผู้ป่วยควรแจ้งให้แพทย์ทราบและหลีกเลี่ยงการใช้ยาแก้ท้องเสียด้วยตนเองโดยแพทย์ไม่ได้แนะนำ หากผู้ป่วยพบอาการผิดปกติใด ๆ นอกเหนือจากอาการข้างต้น ควรรีบแจ้งให้แพทย์ทราบด้วยเช่นกัน
ดูเพิ่มเติมเกี่ยวกับ :