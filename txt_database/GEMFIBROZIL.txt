Gemfibrozil (เจมไฟโบรซิล)
Gemfibrozil (เจมไฟโบรซิล)
เป็นยาที่ใช้ร่วมกับการควบคุมอาหาร เพื่อลดระดับไขมันหรือคอเลสเตอรอลในเลือด สำหรับผู้ที่มีความเสี่ยงต่อภาวะไขมันอุดตันหลอดเลือด ป้องกันการเกิด
เส้นเลือดในสมองตีบ
ภาวะแทรกซ้อนต่าง ๆ เกี่ยวกับหัวใจในผู้ที่มีระดับไขมันหรือ
คอเลสเตอรอลในเลือดสูง
ที่ไม่เคยผ่านการรักษารูปแบบอื่นมาก่อน รวมถึงใช้ลดระดับคอเลสเตอรอลและไตรกลีเซอไรด์ในผู้ป่วยโรคตับอ่อนอักเสบ
เกี่ยวกับ
Gemfibrozil
กลุ่มยา
ยาลดไขมัน
ประเภทยา
ยาตามใบสั่งแพทย์
สรรพคุณ
รักษาภาวะไขมันในเลือดสูง ป้องกันโรคหัวใจและหลอดเลือด
กลุ่มผู้ป่วย
ผู้ใหญ่
รูปแบบของยา
ยารับประทานชนิดเม็ดและแคปซูล
คำเตือนในการใช้ยา Gemfibrozil
ไม่ควรใช้ยาหากผู้ป่วยเป็นโรคตับหรือโรคไตชนิดรุนแรง โรคที่เกี่ยวกับถุงน้ำดี และผู้ที่อยู่ในระหว่างใช้ยารีพาไกลไนด์ (Repaglinide) หรือซิมวาสแตติน (Simvastatin)
หลีกเลี่ยงการรับประทานอาหารที่มีไขมันสูงและเครื่องดื่มแอลกอฮอล์ เพราะอาจส่งผลต่อประสิทธิภาพการทำงานของยา
ควรแจ้งให้แพทย์ทราบก่อนใช้ยา โดยเฉพาะบุคคลในกลุ่มต่อไปนี้
ผู้ที่แพ้ยา Gemfibrozil หรือแพ้ยาชนิดอื่น ๆ
ผู้ที่อยู่ในระหว่างการใช้ยาโคลชิซิน (Colchicine) ยากลุ่มสแตติน เช่น อะทอร์วาสแตติน (Atorvastatin) ฟลูวาสแตติน (Fluvastatin) โลวาสแตติน (Lovastatin) พิทาวาสแตติน (
Pitavastatin
) ปราวาสแตติน (Pravastatin) โรสุวาสแตติน (Rosuvastatin) รวมถึงวิตามิน สมุนไพร และอาหารเสริมชนิดต่าง ๆ
ผู้ที่กำลังใช้ยาต้านการแข็งตัวของเลือด เช่น วาร์ฟาริน เป็นต้น
ผู้ที่กำลังตั้งครรภ์ เนื่องจากยาอาจเป็นอันตรายต่อทารกในครรภ์ และควรแจ้งแพทย์ให้ทราบหากกำลังวางแผนตั้งครรภ์ หรือผู้ป่วยตั้งครรภ์ขึ้นระหว่างใช้ยา
ผู้ที่อยู่ในช่วงให้นมบุตร เพราะยาอาจถูกขับออกทางน้ำนมไปสู่ทารก
ปริมาณการใช้ยา Gemfibrozil
รักษาภาวะ
ไขมันในเลือดสูง
ป้องกัน
โรคหัวใจ
และหลอดเลือด
ผู้ใหญ่รับประทานครั้งละ 600 มิลลิกรัม วันละ 2 ครั้ง ควรรับประทานยาตอนท้องว่าง หรือก่อนอาหารเป็นเวลา 30 นาที
การใช้ยา Gemfibrozil
การรับประทานยาลดไขมันเป็นเพียงส่วนหนึ่งของการรักษา แพทย์อาจแนะนำให้ผู้ป่วยออกกำลังกาย ควบคุมน้ำหนัก และระมัดระวังเรื่องการรับประทานอาหารร่วมด้วย
ควรอ่านฉลากยาและทำตามคำสั่งแพทย์อย่างเคร่งครัด ไม่ควรใช้ยาในปริมาณที่มากหรือน้อยเกินไป และไม่ควรใช้ยานี้นานกว่าระยะเวลาที่แพทย์สั่ง
หากลืมรับประทานยาตามกำหนด เมื่อนึกขึ้นได้ให้รับประทานยาทันที หากเป็นเวลาใกล้กับยาครั้งถัดไป ให้ข้ามไปรับประทานยาตามเวลาและปริมาณปกติ ไม่ต้องเพิ่มยาเพื่อทดแทนมื้อที่ขาดไป
ในระหว่างการใช้ยา ผู้ป่วยอาจต้องตรวจเลือดเป็นประจำ เพื่อตรวจสอบการทำงานของตับและไต
ควรเก็บยาไว้ที่อุณหภูมิห้อง ห่างจากความร้อน ความชื้น และไม่ให้ยาสัมผัสแสงโดยตรง รวมถึงปิดฝาให้สนิททุกครั้งหลังใช้ยา เก็บยาให้พ้นมือเด็ก และไม่ควรรับประทานยาที่หมดอายุ
ผลข้างเคียงจากการใช้ยา Gemfibrozil
ยา Gemfibrozil อาจทำให้เกิดผลข้างเคียงที่พบได้ทั่วไป เช่น
ปวดท้อง
คลื่นไส้ อาเจียน ท้องผูก ท้องเสีย ปวดข้อ เป็นหวัด คัดจมูก จาม เจ็บคอ ปวดศีรษะ วิงเวียน หมดอารมณ์ทางเพศ เป็นต้น และควรรีบไปพบแพทย์โดยด่วน หากพบอาการอื่น ๆ ดังนี้
อาการแพ้ยา เช่น มีผื่นคัน หายใจลำบาก มีอาการบวมที่ใบหน้า ริมฝีปาก ลิ้น หรือลำคอ เป็นต้น
ปวดกล้ามเนื้อโดยไม่ทราบสาเหตุ กดแล้วเจ็บ โดยเฉพาะเมื่อมีไข้ร่วมด้วย เหนื่อยผิดปกติ และปัสสาวะมีสีเข้ม
เจ็บแปลบบริเวณกระเพาะอาหาร โดยเฉพาะหลังรับประทานอาหาร
มีอาการของ
ดีซ่าน
เช่น ผิวเหลือง ตาเหลือง
มองเห็นไม่ชัด ตาพร่ามัว
ปัสสาวะน้อย หรือไม่ปัสสาวะ
ผิวซีด เกิดแผลฟกช้ำง่าย เลือดออกผิดปกติ หายใจหอบ หัวใจเต้นเร็ว สมาธิลดลง มีจุดสีแดงหรือม่วงขึ้นตามผิวหนัง
ดูเพิ่มเติมเกี่ยวกับ :