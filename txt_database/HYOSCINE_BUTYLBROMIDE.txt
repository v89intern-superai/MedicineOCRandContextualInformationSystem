Hyoscine Butylbromide (ไฮออสซีน บิวทิลโบรไมด์)
Hyoscine Butylbromide
(ไฮออสซีน บิวทิลโบรไมด์)
เป็นยาในกลุ่ม
ยาบรรเทาอาการปวดเกร็งในช่องท้อง
ออกฤทธิ์ยับยั้งการทำงานของตัวรับมัสคารินิก (Muscarinic Receptors) คลาย
กล้ามเนื้อเรียบ
บางส่วนในระบบทางเดินอาหารและทางเดินปัสสาวะ
ใช้รักษาอาการปวดเกร็งบริเวณช่องท้อง กระเพาะปัสสาวะ ลำไส้ และบรรเทาอาการปวดบีบในท้องที่อาจเกี่ยวข้องกับโรคถุงผนังลำไส้ใหญ่ และโรคลำไส้แปรปรวน
เกี่ยวกับ Hyoscine
Butylbromide
กลุ่มยา
ยาบรรเทาอาการปวดเกร็งในช่องท้อง
ประเภทยา
ยาตามใบสั่งแพทย์ ยาหาซื้อได้ทั่วไป
สรรพคุณ
รักษาอาการปวดเกร็งช่องท้อง กระเพาะปัสสาวะ และลำไส้
กลุ่มผู้ป่วย
ผู้ใหญ่และเด็ก
รูปแบบของยา
ยารับประทาน ยาฉีด
คำเตือนในการใช้ยา Hyoscine
Butylbromide
ผู้ที่แพ้ยา Hyoscine
Butylbromide
หรือเคยมีประวัติแพ้ยาตัวใด
ควรแจ้งให้แพทย์ทราบก่อนใช้ยา
ควรแจ้งให้แพทย์ทราบถึงยาชนิดอื่นที่กำลังใช้อยู่ รวมถึงยาสมุนไพร หรือยาแพทย์ทางเลือกอื่น ๆ
หากกำลังตั้งครรภ์หรือให้นมบุตร ควรแจ้งให้แพทย์ทราบก่อนใช้ยาเสมอ
ควรแจ้งให้แพทย์ทราบหากผู้ป่วยมีอายุน้อยกว่า 12 ปี หรืออายุมากกว่า 65 ปี
ผู้ป่วยที่มีภาวะหรือโรคดังต่อไปนี้ ควรแจ้งให้แพทย์ทราบก่อนใช้ยา
มีไข้สูง
ต้อหิน หรือปัญหาอื่น ๆ เกี่ยวกับดวงตา
โรคลมชัก
โรคกล้ามเนื้ออ่อนแรง
โรคทางระบบประสาทอัตโนมัติ
ปัญหาเกี่ยวกับระบบย่อยอาหาร เช่น ท้องเสีย
ท้องผูกรุนแรง
กรดไหลย้อน
โรคลำไส้ใหญ่อักเสบเป็นแผลเรื้อรัง
ปัญหาเกี่ยวกับตับ ไต หรือต่อมลูกหมาก
ปัญหาเกี่ยวกับหัวใจ หัวใจเต้นเร็ว
ความดันโลหิตสูง
ภาวะดาวน์ซินโดรม
ยา Hyoscine
Butylbromide
อาจเกิดปฏิกิริยาเมื่อใช้ร่วมกับยาบางชนิด ผู้ป่วยควรแจ้งให้แพทย์ทราบถึงยาที่กำลังใช้อยู่ โดยเฉพาะยาดังต่อไปนี้
ยาลดกรด
ยาแก้ท้องเสีย เช่น เคโอลิน เพคติน
ยารักษาอาการซึมเศร้า
ยาควินิดีน
โพแทสเซียม คลอไรด์
กลุ่มยายับยั้งเอนไซม์เอ็มเอโอ เช่น ยาลีเนโซลิด และยาเซเลกิลีน
กลุ่มยาต้านฮีสตามีน เช่น ยาไดเฟนไฮดรามีน
กลุ่มยาแอนตี้โคลิเนอร์จิก
ปริมาณการใช้ยา Hyoscine
Butylbromide
ตัวอย่างปริมาณการให้ยา Hyoscine
Butylbromide
อาการปวดเกร็งในระบบทางเดินอาหารและทางเดินปัสสาวะ
ผู้ใหญ่
ยารับประทาน ปริมาณ 10-20 มิลลิกรัม วันละ 4 ครั้ง
ยาฉีดเข้ากล้ามเนื้อหรือหลอดเลือดดำ ปริมาณ 20 มิลลิกรัม ให้ซ้ำได้หลังจากฉีดครั้งแรก 30 นาทีเมื่อจำเป็น ให้ยาปริมาณสูงสุดไม่เกิน 100 มิลลิกรัม/วัน
เด็กอายุ 6-12 ปี
ยารับประทาน ปริมาณ 10 มิลลิกรัม วันละ 3 ครั้ง
การใช้ยา Hyoscine
Butylbromide
ควรศึกษาข้อมูลยา คำแนะนำในการใช้ยา และผลข้างเคียงที่อาจเกิดขึ้นจากฉลากผลิตภัณฑ์
อย่างละเอียด
และควรปรึกษาแพทย์หรือเภสัชกร หากมีข้อสงสัยเกี่ยวกับตัวยา
ใช้ยาตามที่แพทย์สั่งอย่างเคร่งครัด และห้ามใช้ยาร่วมกับผู้อื่น
ใช้ยาเมื่อจำเป็นเท่านั้น เช่น กินยาเมื่อเกิดอาการ และหยุดใช้ยาเมื่ออาการทุเลาลง แต่ควรไปปรึกษาแพทย์ หากใช้ยานาน 2 สัปดาห์ แล้วอาการยังไม่ดีขึ้น
หากเป็นยารับประทานชนิดเม็ด ควรกินยาพร้อมกับน้ำดื่มทุกครั้ง โดยสามารถกินยาได้ทั้งก่อนหรือหลังมื้ออาหาร
หากลืมกินยา ห้ามเพิ่มปริมาณยาครั้งต่อไปเพื่อทดแทนโดยเด็ดขาด
ควรเก็บยาในที่เย็น แห้ง ที่อุณหภูมิประมาณ 15-30 องศาเซลเซียส เก็บให้พ้นมือเด็ก ห่างจากแสงแดดและความร้อน
หากอาการแย่ลง หรือปรากฏอาการใหม่ขึ้นระหว่างใช้ยา ควรไปปรึกษาแพทย์
หากกินยาเกินขนาดควรรีบไปพบแพทย์ทันที เพราะผู้ป่วยอาจมีอาการ เช่น ปากแห้ง กล้ามเนื้ออ่อนแรง หายใจลำบาก หรือชัก
ผลข้างเคียงจากการใช้ยา Hyoscine
Butylbromide
อาการข้างเคียงต่าง ๆ ที่เกิดขึ้นอาจหายไปเมื่อร่างกายปรับตัวเข้ากับยาแล้ว แต่หากอาการยังคงอยู่หรือรบกวนชีวิตผู้ป่วย ควรไปปรึกษาแพทย์หรือเภสัชกร โดยผู้ป่วยที่ใช้ยา Hyoscine
Butylbromide
อาจได้รับผลข้างเคียงดังต่อไปนี้
หน้าแดง
เวียนศีรษะ ปวดศีรษะ
ปากแห้ง คอแห้ง กลืนลำบาก
คลื่นไส้ อาเจียน
ท้องอืด ท้องผูก
ง่วงซึม อ่อนล้า
สั่น อ่อนเพลีย
ความดันต่ำในท่ายืน
ผิวแห้ง ผิวไวต่อแสง
มีปัญหาเกี่ยวกับดวงตา เช่น ตาพร่า ตามัว ตาแห้ง ตาไม่สู้แสง หรือเป็นต้อหินชนิดมุมแคบ
ปัสสาวะลำบาก
ปัสสาวะขัด
ปัสสาวะไม่ออก
ผู้ป่วยควรรีบไปพบแพทย์ทันที หากพบอาการผิดปกติดังต่อไปนี้
ภาวะ
หัวใจเต้นเร็วผิดปกติ
ภาวะหัวใจล้มเหลว
หมดสติ ไม่รู้สึกตัว