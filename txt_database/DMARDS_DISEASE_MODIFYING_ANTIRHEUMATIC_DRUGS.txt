ยากลุ่ม DMARDs (Disease Modifying Antirheumatic Drugs)
ยากลุ่ม DMARDs (Disease Modifying Antirheumatic Drugs)
เป็นกลุ่มยารักษาโรคข้ออักเสบรูมาตอยด์ (Rheumatoid Arthritis) และโรคการอักเสบต่าง ๆ เช่น โรคสะเก็ดเงิน (Psoriasis) โรคข้ออักเสบสะเก็ดเงิน (Psoriatic Arthritis) โรคข้อกระดูกสันหลังอักเสบยึดติด (Ankylosing Spondylitis) โรคแพ้ภูมิตัวเอง (SLE) และโรคลำไส้ใหญ่อักเสบ
ยากลุ่ม DMARDs จะออกฤทธิ์กดภูมิคุ้มกันให้อ่อนแอลง ช่วยบรรเทาอาการปวดและอักเสบที่เกิดขึ้น ลดความเสียหายบริเวณข้อต่อและเนื้อเยื่อโดยรอบ และชะลอการดำเนินโรค โดยแพทย์อาจจะใช้เป็นยาตัวเดี่ยวหรือใช้ร่วมกับยาอื่น ๆ
ยากลุ่มนี้มีทั้งรูปแบบยารับประทานและยาฉีด สามารถแบ่งได้เป็น 2 ประเภทหลัก ได้แก่
Conventional DMARDs
เป็นยาแบบดั้งเดิมที่มักใช้ในเป็นลำดับแรก ๆ เช่น ยาเมโธเทรกเซท (
Methotrexate
)
ยาซัลฟาซาลาซีน (Sulfasalazine) ยาไฮดรอกซีคลอโรควิน (Hydroxychloroquine) และยาเลฟลูโนไมด์ (Leflunomide)
Biologic DMARDs หรือยาชีววัตถุ
เป็นยารุ่นใหม่ที่ผลิตจากเซลล์มีชีวิต เช่น ยาอินฟลิซิแมบ (Infliximab) และยาอะดาลิมูแมบ (
Adalimumab
)
ยาอะนาคินรา (Anakinra) และยาโทซิลิซูแมบ (Tocilizumab)
คำเตือนและข้อควรระวังในการใช้ยากลุ่ม DMARDs
เพื่อให้เกิดความปลอดภัยในการใช้ยา ผู้ป่วยควรระมัดระวังและปฏิบัติตามคำแนะนำต่อไปนี้
แจ้งให้แพทย์ทราบถึงประวัติทางสุขภาพ โรคประจำตัว ประวัติ
แพ้ยา
หรือแพ้สารใด ๆ เพราะอาจเป็นอันตรายต่อสุขภาพได้
แจ้งให้แพทย์ทราบก่อนใช้ยาหากผู้ป่วยมีประวัติสุขภาพ เช่น
วัณโรค
ไวรัสตับอักเสบ บี หรือซี โรคหัวใจ โรคไต โรคตับ หรือโรคมะเร็ง รวมถึงผู้ที่ดื่มสุราเป็นประจำ และผู้ที่วางแผนจะตั้งครรภ์
ผู้ป่วยที่ติดเชื้อ มีปริมาณ
สเต็มเซลล์
ในไขกระดูกต่ำ
เม็ดเลือดขาวต่ำ
โรคภูมิคุ้มกันบกพร่อง โรคมะเร็งเลือด โรคไต โรคตับ และโรคหัวใจบางชนิด ไม่ควรใช้ยาในกลุ่มนี้ โดยเฉพาะประเภท Biologic DMARDs
แพทย์อาจแนะนำให้ผู้ป่วยเข้ารับการ
ตรวจเลือด
ตรวจการตั้งครรภ์ ตรวจคัดกรองวัณโรค ไวรัสตับอักเสบ และการติดเชื้อเอชไอวีทั้งก่อนหรือในระหว่างการใช้ยาในกลุ่มนี้
สตรีมีตั้งครรภ์ วางแผนจะตั้งครรภ์ หรือกำลังให้นมบุตร ควรปรึกษาแพทย์ถึงประโยชน์และความเสี่ยงก่อนการใช้ยา เนื่องจากยาบางชนิดในกลุ่ม DMARDs อาจเป็นอันตรายหรือส่งผลกระทบต่อร่างกายมารดาและเด็ก ในกรณีที่ผู้ป่วยกำลังใช้ยาในกลุ่มนี้อาจจำเป็นต้อง
คุมกำเนิด
ควบคู่ไปด้วย
หลีกเลี่ยงการดื่มเครื่องดื่มแอลกอฮอล์ขณะใช้ยาในกลุ่มนี้ เพราะอาจไปเพิ่มความเสี่ยงให้ตับถูกทำลาย
ยากลุ่ม DMARDs ชนิดรับประทานควรใช้ยาตามฉลากและตามคำสั่งแพทย์ หากมีข้อสงสัยใด ๆ ควรปรึกษาแพทย์หรือเภสัชกรก่อนใช้ยาเสมอ หากเป็นยาฉีดควรปฏิบัติตามคำแนะนำของแพทย์ ทั้งก่อนและหลังการฉีดยาอย่างเคร่งครัด
ปฏิกิริยาระหว่างยากลุ่ม DMARDs กับยาอื่น
ยากลุ่ม DMARDs อาจมีปฏิกิริยาระหว่างยากับยาหรือสารอื่น ๆ ในเบื้องต้นควรแจ้งให้แพทย์ทราบเกี่ยวกับยา วิตามิน อาหาร หรือสมุนไพรทุกชนิดที่ผู้ป่วยกำลังใช้อยู่ เช่น กรดโฟลิก (Folic Acid)
เกรปฟรุต
(Grapefruit)
รวมถึงวัคซีนที่เคย
ได้รับ เพราะ
อาจทำปฏิกิริยากับยาในกลุ่ม DMARDs ทำให้ยามีประสิทธิภาพลดลง หรือเสี่ยงต่อการเกิดผลข้างเคียงมากขึ้น โดยเฉพาะวัคซีนชนิดเชื้อเป็นอย่างวัคซีนป้องกันคางทูม
หัด
และหัดเยอรมัน (MMR) วัคซีนไทฟอยด์ หรือวัคซีนไข้เหลือง
ผลข้างเคียงจากการใช้ยากลุ่ม DMARDs
ยากลุ่ม DMARDs อาจทำให้เกิดผลข้างเคียงต่างกันไปตามแต่ละตัวยา เช่น เจ็บบริเวณที่ฉีดยา ท้องไส้ปั่นป่วน เบื่ออาหาร คลื่นไส้ อาเจียน ท้องเสีย มีปัญหาเกี่ยวกับตับ
เม็ดเลือดขาว
หรือเม็ดเลือดแดงต่ำ เพิ่มความเสี่ยงของ
การติดเชื้อ
คอเลสเตอรอลสูงขึ้น หรือเกิดการกำเริบของวัณโรค ไวรัสตับอักเสบ และงูสวัด ผู้ป่วยควรไปปรึกษาแพทย์โดยเร็ว โดยเฉพาะหากอาการไม่ดีขึ้นหรือแย่ลง
อย่างไรก็ตาม หากพบสัญญาณของการติดเชื้อหรือความผิดปกติอื่น ๆ หลังการใช้ยา เช่น
มี
ไข้
ไอ เกิดผื่น ผิวหนังบวมแดง ปวดกล้ามเนื้อ เหนื่อยง่ายกว่าปกติ รวมถึงคาดว่าตนเองกำลังตั้งครรภ์ ควรรีบแจ้งให้แพทย์ทราบทันที