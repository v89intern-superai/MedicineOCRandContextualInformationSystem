Roxithromycin (รอกซิโทรมัยซิน)
Roxithromycin (รอกซิโทรมัยซิน) เป็นยาปฏิชีวนะที่จัดอยู่ในกลุ่มยาแมคโครไลด์ (Macrolide) ซึ่งมีกลไกการออกฤทธิ์ช่วยยับยั้งการเจริญเติบโตของเชื้อแบคทีเรีย
เพื่อรักษาโรคติดเชื้อภายในลำคอ ปอด และผิวหนัง
Roxithromycin เป็นยาต้านเชื้อแบคทีเรีย ซึ่ง
นำมาใช้ในการรักษาโรคที่มาจากการติดเชื้อแบคทีเรีย เช่น
โรคหลอดลมอักเสบ
โรคปอดอักเสบ
โรคไซนัสอักเสบ หรือการติดเชื้อที่ผิวหนัง อย่างไรก็ตาม ยารอกซิโทรมัยซินมีข้อห้ามใช้และอาจเกิดผลข้างเคียงได้ ดังนั้นการใช้ยาควรอยู่ภายใต้คำแนะนำของแพทย์และเภสัชกร
เกี่ยวกับยา Roxithromycin
กลุ่มยา
ยาปฏิชีวนะกลุ่มแมคโครไลด์ (Macrolides)
ประเภทยา
ยาตามใบสั่งแพทย์
สรรพคุณ
รักษาการติดเชื้อแบคทีเรีย
กลุ่มผู้ป่วย
เด็กและผู้ใหญ่
การใช้ยาในหญิงตั้งครรภ์
ยังไม่มีการจัดหมวดหมู่ของยาชนิดนี้จากองค์การอาหารและยาแห่งสหรัฐอเมริกาหรือ FDA ซึ่งยาอาจส่งผลกระทบต่อมารดาหรือทารกในครรภ์ได้
การใช้ยาในผู้ให้นมบุตร
ยานี้สามารถขับออกทางนมแม่สู่ทารกได้ ผู้ที่ให้นมบุตรควรปรึกษาแพทย์และเภสัชกรก่อนใช้ยา
รูปแบบของยา
ยารับประทานชนิดแคปซูล ชนิดเม็ด
ยาเม็ดแตกตัวในปาก และยาน้ำแขวนตะกอน
คำเตือนในการใช้ยา Roxithromycin
ข้อควรระวังที่ผู้ป่วยควรทราบก่อนใช้ยา Roxithromycin มีดังนี้
ควรแจ้งให้แพทย์หรือเภสัชกรทราบหากมีประวัติแพ้ยานี้หรือยากลุ่มแมคโครไลด์ (Macrolides) เช่น ยา
อะซิโธรมัยซิน
(Azithromycin) ยา
อิริโทรมัยซิน
(Erythromycin) ยา
คลาริโธรมัยซิน
(Clarithromycin) หรือยาอื่น ๆ
ผู้ที่เคยมีประวัติเป็น
โรคไต
หรือโรคตับ ควรปรึกษาแพทย์หรือเภสัชกรก่อนใช้ยานี้
ควรแจ้งให้แพทย์หรือเภสัชกรทราบ หากกำลังตั้งครรภ์ วางแผนจะตั้งครรภ์ หรือกำลังให้นมบุตร
หากใช้ยาเป็นเวลานานควรติดตามการทำงานของตับ เนื่องจากยาอาจมีผลเสียต่อตับได้
ผู้ที่เคยมีประวัติภาวะ
หัวใจเต้นผิดจังหวะ
เป็นโรคหัวใจ รวมถึงมีภาวะ
แมกนีเซียม
หรือ
โพแทสเซียม
ในเลือดต่ำ
ควรปรึกษาแพทย์หรือเภสัชกรก่อนใช้ยานี้
ห้ามใช้ยานี้ในผู้ที่เป็น
โรคพอร์ไฟเรีย
(Porphyria) หรือผู้ที่มีภาวะภูมิไวเกิน (Hypersensitivity)
ห้ามใช้ยานี้ร่วมกับ
ยารักษาไมเกรน
ในกลุ่มเออร์กอต อัลคาลอยด์ (Ergot Alkaloids)
ควรระมัดระวังในการขับขี่ยานพาหนะ เนื่องจากยานี้อาจทำให้เกิดอาการ
เวียนศีรษะ
ได้
ปริมาณการใช้ยา Roxithromycin
ยา Roxithromycin ใช้ในการรักษาการติดเชื้อจากแบคทีเรียได้หลายชนิด ปริมาณการใช้ยาจะแตกต่างกันออกไปขึ้นอยู่กับอายุหรือเงื่อนไขต่าง ๆ ของผู้ป่วย
การติดเชื้อที่
ระบบทางเดินหายใจและผิวหนัง
ผู้ใหญ่ รับประทานยาขนาด 150 มิลลิกรัม วันละ 2 ครั้ง หรือขนาด 300 มิลลิกรัม วันละครั้ง รับประทานเป็นระยะเวลา 5—10 วัน หรือตามที่แพทย์แนะนำ
เด็กที่มีน้ำหนักตัว 6—40 กิโลกรัม รับประทานขนาด 5—8 มิลลิกรัมต่อน้ำหนักตัว (กิโลกรัม) ต่อวัน หรือตามที่แพทย์แนะนำ
เด็กที่มีน้ำหนักตัวมากกว่า 40 กิโลกรัม รับประทาน 150 มิลลิกรัมต่อวัน โดยรับประทานเป็นระยะเวลา 5—10 วัน หรือตามที่แพทย์แนะนำ
ทั้งนี้ ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา
การใช้ยา Roxithromycin
การใช้ยา Roxithromycin
ให้ปลอดภัย
ควรอ่านฉลากวิธีการใช้ยาอย่างละเอียดก่อนการใช้ยา และหากมีความสงสัยใด ๆ เกี่ยวกับการใช้ควรสอบถามแพทย์หรือเภสัชกร
นอกจากนี้ ควรปฏิบัติตามคำแนะนำต่าง ๆ ดังนี้
ควรใช้ยาตามที่แพทย์แนะนำอย่างเคร่งครัด ซึ่งขนาดยาที่ใช้ทั่วไป คือ 150 มิลลิกรัม วันละ 2 ครั้ง หรือขนาด 300 มิลลิกรัม วันละครั้ง กลืนทั้งเม็ดพร้อมน้ำสะอาด ใช้เป็นระยะเวลา 5—10 วัน
ควรรับประทานยาในขณะที่ท้องว่างหรือก่อนอาหารอย่างน้อย 15 นาที
ผู้ป่วยควรใช้ยาอย่างต่อเนื่องจนกว่าจะครบปริมาณตามที่กำหนดแม้ว่าอาการจะดีขึ้น ไม่ควรหยุดยาเอง เพื่อป้องกันการกลับมาของโรค แต่หากอาการยังไม่ดีขึ้นหรือมีอาการที่แย่ลงควรไปพบแพทย์
ในกรณีที่
ลืมรับประทานยา
ตามเวลาที่กำหนด ให้รับประทานยาทันทีที่นึกขึ้นได้ แต่หากใกล้ถึงเวลารับประทานยาในรอบถัดไป ให้ข้ามไปรับประทานยาในรอบถัดไป ไม่ควรเพิ่มปริมาณเป็น 2 เท่าและหากมีอาการที่ผิดปกติเกิดขึ้น ควรไปพบแพทย์
ควรเก็บยาไว้ในภาชนะเดิมที่บรรจุมา ปิดภาชนะที่บรรจุให้สนิททุกครั้งหลังใช้ยา และเก็บให้พ้นมือเด็ก
ควรเก็บยาไว้ในอุณหภูมิห้อง เก็บให้พ้นจากความร้อน แสงแดด และความชื้น หากยาหมดอายุให้ทิ้งทันที
ปฏิกิริยาระหว่าง Roxithromycin กับยาอื่น
ยา Roxithromycin อาจทำปฏิกิริยากับยาบางชนิดและส่งผลต่อร่างกายได้ โดยยาที่อาจทำปฏิกิริยากัน เช่น
ยากลุ่มเออร์กอต อัลคาลอยด์ (Ergot Alkaloids) สำหรับรักษาไมเกรน
ยารักษา
อาการไข้
และ
ภูมิแพ้
เช่น ยาแอสเทมมีโซล (Astemizole)
ยาสำหรับรักษา
โรคหอบหืด
เช่น
ทีโอฟิลลีน
(Theophylline)
ยาสำหรับรักษาอาการหัวใจเต้นผิดปกติ เช่น
อะมิโอดาโรน
(Amiodarone)
ไดจอกซิน
(Digoxin) ควินิดีน (Quinidine)
ยาป้องกันการแข็งตัวของเลือด เช่น
วาร์ฟาริน
(Warfarin)
ยา Roxithromycin ยังอาจทำปฏิกิริยากับยาตัวอื่นนอกจากนี้ได้ จึงควรแจ้งกับแพทย์หรือเภสัชกรทุกครั้งก่อนใช้ยาตัวนี้
ผลข้างเคียงจากการใช้ยา Roxithromycin
ผลข้างเคียงหรืออาการอันไม่พึงประสงค์ที่อาจเกิดจากการใช้ยา มีดังนี้
คลื่นไส้
อาเจียน
ปวดท้อง
ท้องอืด
ท้องเสีย
ท้องผูก
ผื่น
คัน แดง
เวียนศีรษะ
ปวดศีรษะ
เบื่ออาหาร
อาหารไม่ย่อย
รู้สึกไม่สบาย
อ่อนเพลีย
ฝ้าขาว
ที่ปากหรือลิ้น หรือรับรู้รสชาติอาหารเปลี่ยนไป
คันหรือมีสารคัดหลั่งผิดปกติในช่องคลอด
ตับอักเสบ
ผื่นคัน อ่อนเพลีย การเปลี่ยนแปลงของจำนวนเม็ดเลือด ค่าเอนไซม์ตับสูง หรือ
ภาวะเม็ดเลือดขาวสูง
ตับอ่อนอักเสบเฉียบพลัน (พบได้น้อย)
หากเกิดอาการเหล่านี้อย่างต่อเนื่อง มีอาการแย่ลง หรือรบกวนการใช้ชีวิตประจำวัน ควรรีบไปพบแพทย์หรือแจ้งให้เภสัชกรทราบ
สำหรับ
อาการแพ้หรืออาการอันไม่พึงประสงค์ที่ต้องแจ้งแพทย์หรือเภสัชกรทันที เช่น
ลมพิษ
ผื่นที่ผิวหนัง
ลิ้นบวม
ปากบวม หรือ
หน้าบวม
กลืนหรือหายใจลำบาก ท้องเสียอย่างรุนแรง หรือปวดเกร็งท้อง นอกจากนั้น อาจมีผลข้างเคียงอื่น ๆ ที่อาจเกิดขึ้นได้ ซึ่งหากผู้ป่วยพบว่ามีความผิดปกติหรือเกิดผลข้างเคียงอื่นควร
รีบ
ไป
พบ
แพทย์