Ambroxol (แอมบรอกซอล)
Ambroxol หรือ Ambroxol Hydrochloride (แอมบรอกซอล) เป็นยาลดความเหนียวข้นของเสมหะ
ใช้ในการรักษาโรคระบบทางเดินหายใจที่มีเสมหะข้นเหนียว เช่น ขับเสมหะในผู้ป่วยที่เป็นโรคหลอดลมอักเสบเรื้อรังและเฉียบพลัน โรคถุงลมโป่งพอง โรคที่เกิดอาการอุดกั้นในปอดเรื้อรัง โรคหืด
Ambroxol ออกฤทธิ์ทำลายโครงสร้างเส้นใยมิวโคโพลี แซคคาไรด์ในเสมหะ (Acid Mucopolysaccharide Fibers)
ทำให้
เสมหะ
ไม่ข้นเหนียว
และง่ายต่อการขจัดออกจากร่างกายด้วยการไอ
นอกจากนี้ ยา Ambroxol อาจใช้เป็นยาแก้เจ็บคอ เนื่องจากมีฤทธิ์ทำให้รู้สึกชาเฉพาะที่
เกี่ยวกับยา Ambroxol
กลุ่มยา
ยาละลายเสมหะ
ประเภทยา
ยาหาซื้อได้เอง ยาตามใบสั่งแพทย์
สรรพคุณ
ช่วยละลายเสมหะ
จากโรคทางเดินหายใจชนิดเฉียบพลันและเรื้อรังที่มีความเหนียวข้นของเสมหะมาก และ
ขับเสมหะ
ออกยาก
กลุ่มผู้ป่วย
เด็ก และผู้ใหญ่
การใช้ยาในหญิงตั้งครรภ์
Category C
จากการศึกษาในสัตว์พบว่า ทำให้เกิดความผิดปกติต่อตัวอ่อนในครรภ์สัตว์ แต่ไม่มีการศึกษาในมนุษย์ หรือไม่มีข้อมูลเพียงพอในการศึกษาทดลองในมนุษย์และสัตว์ ควรใช้ยาเมื่อพิจารณาแล้วว่า มีประโยชน์มากกว่าความเสี่ยงที่อาจเกิดขึ้นต่อทารกในครรภ์ หญิงตั้งครรภ์หรือวางแผนจะตั้งครรภ์ ควรปรึกษาแพทย์ก่อนใช้ยา และไม่ควรใช้ยานี้หากกำลังตั้งครรภ์ในช่วง 3 เดือนแรก ส่วนผู้ที่ตั้งครรภ์ไตรมาสอื่น ควรใช้ยานี้อย่างระมัดระวัง
การใช้ยาในผู้ให้นมบุตร
ยังไม่มีข้อมูลที่ชี้ชัดได้ว่ายานี้สามารถดูดซึมผ่านน้ำนมมารดาไปสู่ทารก อย่างไรก็ดี ผู้ที่ให้นมบุตรควรปรึกษาแพทย์ก่อนใช้ยา Ambroxol
รูปแบบของยา
ยารับประทาน
ชนิดเม็ด แคปซูล ยาอม ยาน้ำ
คำเตือนของการใช้ยา Ambroxol
เพื่อความปลอดภัยในการใช้ยา Ambroxol ควรปฏิบัติตามคำแนะนำต่าง ๆ เหล่านี้
ควรแจ้งประวัติการแพ้ยาและอาการแพ้อื่น ๆ แก่แพทย์ก่อนการใช้ยา เพราะส่วนผสมบางตัวในยาอาจทำให้ผู้ป่วยมีอาการแพ้ได้
เด็ก
หญิงตั้งครรภ์ วางแผนจะตั้งครรภ์ หรืออยู่ระหว่างให้นมบุตร ควรปรึกษาแพทย์ก่อนใช้ยา
ก่อนใช้ยานี้ ควรแจ้งให้แพทย์ทราบหากมีโรคประจำตัว เช่น โรคตับ โรคไต หรือเคยมี
แผลในกระเพาะอาหาร
แจ้งให้แพทย์หรือเภสัชกรทราบ หากกำลังใช้ยา สมุนไพร และวิตามินเสริมตัวใดอยู่
ปริมาณการใช้ยา Ambroxol
ปริมาณการใช้ยา Ambroxol เป็น
ยาละลายเสมหะ
จากโรคระบบทางเดินหายใจที่ทำให้มีเสมหะข้นเหนียว แบ่งตามช่วงอายุและชนิดของยา
ผู้ใหญ่และเด็กอายุมากกว่า 12 ปี
ขนาดรับประทานยาสำหรับผู้ใหญ่ และเด็กอายุมากกว่า 12 ปี รับประทานยาขนาด 60–120 มิลลิกรัม โดยแบ่งรับประทานวันละ 2–3 ครั้ง
หากเป็น
ยาอม
ที่มี Ambroxol 15 มิลลิกรัม/เม็ด รับประทานครั้งละ 1–2 เม็ด ไม่ควรรับประทานเกิน 6 เม็ดต่อวัน หากอาการไม่ดีขึ้นภายใน 14 วันหลังใช้ยา ควรไปพบแพทย์
เด็ก
ขนาดรับประทานยาสำหรับเด็กแบ่งตามช่วงอายุ ดังนี้
เด็กอายุ 6–12 ปี รับประทานยาขนาด 15–30 มิลลิกรัมต่อวัน โดยแบ่งรับประทานวันละ 2–3 ครั้ง
เด็กอายุ 2–5 ปี รับประทาน ขนาด 7.5–15 มิลลิกรัมต่อวัน โดยแบ่งรับประทานวันละ 3 ครั้ง
การใช้ยาอมที่มี Ambroxol 15 มิลลิกรัม/เม็ด ควรใช้ในเด็กอายุ 6 ปีขึ้นไป โดยให้เด็กรับประทานครั้งละ 1 เม็ด วันละ 3 ครั้ง
การใช้ยา Ambroxol
ผู้ป่วยควร
ใช้ยา
Ambroxol ภายใต้คำแนะนำของแพทย์และเภสัชกร โดยเฉพาะผู้ป่วยที่เป็นเด็ก พร้อมทั้งอ่านฉลากอย่างละเอียดก่อนการใช้ ยาชนิดนี้ควรรับประทานพร้อมอาหาร
หากรับประทานยาชนิดแคปซูล ควรกลืนยาทั้งแคปซูล ไม่ควรเคี้ยว หักหรือบดยาแคปซูล กรณีที่ใช้ยาอม ควรอมยาไว้ในปากจนกว่ายาจะละลายจนหมด ไม่กลืนยาอม
เพื่อประสิทธิภาพสูงสุดของตัวยา
หากลืมรับประทานยา ให้รับประทานยาทันทีที่นึกได้ แต่ถ้านึกได้ใกล้กับมื้อถัดไป ให้ข้ามมื้อนั้น แล้วรอรับประทานยาของมื้อต่อไป โดยห้ามรับประทานยาเพิ่มเป็น 2 เท่า
การเก็บยาควรเก็บในที่ที่มีอุณหภูมิไม่เกิน 30 องศาเซลเซียส ห่างจากความร้อน ความชื้น แสงแดด และเก็บไว้ในที่ที่พ้นจากมือเด็ก รวมไปถึงไม่ควรนำยาที่หมดอายุมารับประทาน เพราะอาจเป็นอันตรายต่อผู้ใช้
ปฏิกิริยาระหว่างยา Ambroxol กับยาอื่น
ยา Ambroxol อาจทำปฏิกิริยากับยาชนิดอื่น ซึ่งทำให้ยามีประสิทธิภาพลดลงหรือเกิดผลข้างเคียง ผู้ที่ใช้ยาปฏิชีวนะ เช่น
อะม็อกซี่ซิลลิน
(Amoxicillin) อิริโทรมัยซิน (Erythromycin) และ
เซฟูรอกซิม
(Cefuroxime) ควรแจ้งให้แพทย์และเภสัชกรทราบก่อนใช้ยา
ผลข้างเคียงจากการใช้ยา Ambroxol
ยา Ambroxol มักไม่ก่อให้เกิดผลข้างเคียงร้ายแรง แต่อาจทำให้เกิดการระคายเคืองภายในระบบทางเดินอาหาร
เช่น ไม่สบายท้อง ปวดท้อง
ท้องอืด
ท้องเสีย รวมถึงปากแห้ง ปากชา การรับรสเปลี่ยนไป และกรดไหลย้อน
หากเกิดอาการไม่พึงประสงค์หลังการใช้ยาควรปรึกษาแพทย์หรือเภสัชกร
หากเกิด
อาการแพ้
เช่น ผื่นขึ้น ปากและตาบวม หายใจไม่ออก ควรหยุดยาแล้วรีบไปพบแพทย์ทันที