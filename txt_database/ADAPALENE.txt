Adapalene (อะดาพาลีน)
Adapalene (อะดาพาลีน)
เป็นยาในกลุ่มเรตินอยด์ (Retinoids) ออกฤทธิ์ช่วยฟื้นฟูผิวหนังให้กลับมามีสุขภาพดีอีกครั้ง ช่วยปรับเซลล์ผิวให้เจริญเติบโตอย่างสมดุล ลดอาการบวมและอักเสบที่ผิวหนัง ใช้ในการรักษาสิวโดยช่วยลดจำนวนและความรุนแรงของสิว นอกจากนี้ อาจนำมาใช้รักษาอาการอื่น ๆ ตามดุลยพินิจของแพทย์ด้วย
เกี่ยวกับยา Adalpalene
กลุ่มยา
ยารักษาสิว
ประเภทยา
ยาที่หาซื้อได้เอง
สรรพคุณ
รักษาสิว
กลุ่มผู้ป่วย
ผู้ใหญ่
รูปแบบของยา
ยาทาภายนอกแบบครีมและเจล
การใช้ยาในหญิงตั้งครรภ์
Category C
จากการศึกษาในสัตว์พบว่า
ทำให้เกิดความผิดปกติต่อตัวอ่อนในครรภ์สัตว์
แต่ไม่มีการศึกษาในมนุษย์ หรือไม่มีข้อมูลเพียงพอในการศึกษาทดลอง
ในมนุษย์และสัตว์ ควรใช้ยาเมื่อพิจารณาแล้วว่า
มีประโยชน์มากกว่าความเสี่ยงที่อาจเกิดขึ้นต่อทารกในครรภ์
คำเตือนในการใช้ยา Adalpalene
แจ้งให้แพทย์ทราบก่อนใช้ยานี้หากมีประวัติ
แพ้ยา
หรือส่วนประกอบของยาชนิดนี้ รวมถึงยาและสารอื่น ๆ เพราะยาอาจมีส่วนประกอบที่ทำให้เกิดอาการแพ้หรือเกิดผลข้างเคียงอื่น ๆ ตามมาได้
แจ้งให้แพทย์ทราบก่อนใช้ยาหากมีโรคประจำตัวและการใช้ยาทุกชนิด ทั้งวิตามิน อาหารเสริม หรือยาสมุนไพรที่ผู้ป่วยกำลังใช้อยู่ เพราะยาบางชนิดอาจทำปฏิกิริยากับยานี้และก่อให้เกิดผลข้างเคียงหรือทำให้ยามีประสิทธิภาพลดลงได้
ห้ามใช้ยานี้ในการรักษาอาการอื่น ๆ หากยังไม่ได้รับการวินิจฉัยจากแพทย์
ห้ามใช้ยา Adalpalene ในเด็กอายุต่ำกว่า 12 ปี
ระหว่างที่ใช้ยานี้ ให้หลีกเลี่ยงการใช้ยารักษาสิวหรือผลิตภัณฑ์ทำความสะอาดผิวที่มีส่วนผสมของ
ซัลเฟอร์
รีซอร์ซินอล และ
กรดซาลิไซลิก
รวมถึงสบู่ชนิดหยาบ ยาสระผม น้ำยาเปลี่ยนสีผม น้ำยากำจัดขน และผลิตภัณฑ์ดูแลผิวที่มีส่วนผสมของแอลกอฮอล์หรือมะนาว เพราะอาจทำให้เกิดการระคายเคืองได้
สตรีมีครรภ์ควรปรึกษาและปฏิบัติตามคำแนะนำของแพทย์ขณะใช้ยานี้ เพราะตัวยาอาจเป็นอันตรายต่อทารกในครรภ์ได้
สำหรับผู้ที่ให้นมบุตร ควรปฏิบัติตามคำแนะนำจากแพทย์
เพราะยาอาจซึมผ่านน้ำนมมารดาและเป็นอันตรายต่อทารกได้
หลีกเลี่ยงการออกแดดและการใช้เครื่องทำผิวแทน
เพราะยานี้ทำให้ผิวไวต่อแสง ผู้ป่วยควร
ทา
ครีมกันแดด
ที่มี SPF 30 ขึ้นไป และสวมเสื้อผ้าที่ช่วยปกป้องผิวหนังเมื่อต้องออกไปกลางแจ้ง หากเกิดผิวไหม้และรอยแดงที่ผิวหนัง ควรแจ้งให้แพทย์ทราบทันที
ปริมาณการใช้ยา Adalpalene
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยทั่วไปการใช้ยาในผู้ใหญ่เพื่อรักษา
สิว
จะใช้ยาแบบครีม และเจลที่มีความเข้มข้น 0.1 เปอร์เซ็นต์ หรือยาแบบเจลที่มีความเข้มข้น 0.3 เปอร์เซ็นต์ ทาบาง ๆ บริเวณที่มีอาการ 1 ครั้ง/วัน หลังล้างหน้าในตอนกลางคืน
การใช้ยา Adalpalene
ใช้ยาตามฉลากและตามคำสั่งแพทย์อย่างเคร่งครัด ห้ามใช้ยานี้ในปริมาณมากกว่า น้อยกว่า หรือติดต่อกันนานกว่าที่แพทย์แนะนำ หากมีข้อสงสัยใด ๆ ควรปรึกษาแพทย์หรือเภ
สัชกรก่อนใช้ยา
ห้ามรับประทานยานี้ เพราะเป็นยาที่ใช้เฉพาะทาภายนอกเท่านั้น
ล้างมือก่อนและหลังการใช้ยา รวมทั้งควรทำความสะอาดผิวหนังบริเวณที่จะใช้ยาและเช็ดให้แห้งก่อนทายาเสมอ
ทายาบาง ๆ ทั่วทั้งใบหน้าหรือบริเวณที่มีสิว แต่ควรหลีกเลี่ยงบริเวณร่องจมูกหรือ
ร่องแก้ม
ห้ามทายานี้หากผู้ป่วยมีแผลเปิด ผิวหนังไหม้แดด ผิวแห้ง
กร้าน
ผิวแตกหรือระคายเคือง
ควรระมัดระวังไม่ให้ยาเข้าตา จมูก หรือปาก
อาจใช้มอยส์เจอไรเซอร์เพื่อช่วยเพิ่มความชุ่มชื้นให้ผิวหนังขณะใช้ยา แต่ควรหลีกเลี่ยงครีมหรือโลชั่นที่มีส่วนผสมของ
กรดอัลฟาไฮดรอกซี
และกรดไกลโคลิกด้วย
ผู้ป่วยอาจใช้ยาเป็นเวลานานหลายสัปดาห์ก่อนอาการจะดีขึ้น
ทั้งนี้ การใช้ยาครั้งแรกอาจทำให้อาการแย่ลงเป็นเวลาสั้น ๆ แต่ควรใช้ยาอีกระยะ หากอาการที่ผิวหนังไม่ดีขึ้นภายใน 8-12 สัปดาห์ จึงควรแจ้งให้แพทย์ทราบ
หากผู้ป่วยลืมใช้ยา ให้ใช้ทันทีที่นึกขึ้นได้ แต่หากใกล้ช่วงเวลาในการใช้ยารอบถัดไป ให้ข้ามไปใช้ยาตามเวลาปกติ โดยห้ามเพิ่มปริมาณยาเป็น 2 เท่า
หากใช้ยามากเกินไป ควรไปพบแพทย์ เพราะอาจเกิดรอยแดงที่ผิวหนัง ผิวหนังลอก หรือเกิดอาการระคายเคืองได้
เก็บยาไว้ที่อุณหภูมิห้อง ให้ห่างจากความชื้น ความร้อน และแสงแดด โดยเก็บยาให้ห่างจากมือเด็ก และห้ามแช่แข็งยานี้ รวมถึงควรปรึกษาวิธีการเก็บรักษาและการกำจัดยาที่ถูกต้องจากแพทย์และเภสัชกร
ผลข้างเคียงจากการใช้ยา Adapalene
โดยปกติ ยา Adapalene มักทำให้เกิดผลข้างเคียงที่พบได้บ่อย เช่น
ผิวแห้ง
แดง ลอก หรือรู้สึกแสบผิวเล็กน้อย เป็นต้น นอกจากนี้ หากมีอาการแพ้ยาอย่างลมพิษ คัน เจ็บหน้าอก หายใจลำบาก และมีอาการบวม โดยเฉพาะที่ใบหน้า ริมฝีปาก ลิ้น หรือคอ ผู้ป่วยควรหยุดใช้ยาและไปพบแพทย์ทันที
อย่างไรก็ตาม ผลข้างเคียงจากการใช้ยา Adapalene บางอย่างอาจเกิดขึ้นภายใน 4 สัปดาห์แรก และมักจะหายไปเมื่อใช้ยาอย่างต่อเนื่อง แต่หากพบผลข้างเคียงหรือความผิดปกติอื่น ๆ นอกเหนือจากนี้ ควรรีบแจ้งให้แพทย์หรือเภสัชกรทราบ
ดูเพิ่มเติมเกี่ยวกับ :
สิว
สิวอักเสบ
สิวอุดตัน