ออกซีเตตราไซคลีน (Oxytetracycline)
Oxytetracycline
(ออกซีเตตราไซคลีน)
เป็นยาปฏิชีวนะที่นำมาใช้รักษาการติดเชื้อแบคทีเรียต่าง ๆ อาทิ การติดเชื้อในทรวงอก ช่องปาก หรือดวงตา การติดเชื้อหลังโดนสัตว์กัด การติดเชื้อทางเพศสัมพันธ์ รวมถึงปัญหาผิวหนัง อย่างสิวและโรคผิวหนังอักเสบโรซาเชีย (Rosacea) โดยตัวยาจะช่วยฆ่าหรือยับยั้งการเจริญเติบโตของเชื้อแบคทีเรียก่อโรค
เกี่ยวกับยา
Oxytetracycline
กลุ่มยา
ยาปฏิชีวนะในกลุ่มเตตราไซคลิน (Tetracycline)
ประเภทยา
ยาตามใบสั่งแพทย์
สรรพคุณ
รักษาอาการติดเชื้อแบคทีเรียต่าง ๆ
กลุ่มผู้ป่วย
เด็ก ผู้ใหญ่
รูปแบบของยา
ยารับประทาน ยาทา ยาหยอดตา ยาฉีด
การใช้ยาในหญิงตั้งครรภ์และผู้ให้นมบุตร
ยังไม่มีการจัดหมวดหมู่ของยาชนิดนี้จากองค์การอาหารและยาแห่งสหรัฐอเมริกาหรือ FDA ซึ่งยาอาจส่งผลกระทบต่อมารดาหรือทารกในครรภ์ได้ ผู้ที่กำลังตั้งครรภ์หรืออยู่ระหว่างให้นมบุตรควรปรึกษาแพทย์ก่อนใช้ยา Oxytetracycline
คำเตือนในการใช้ยา
Oxytetracycline
เพื่อให้เกิดความปลอดภัยในการใช้ยา ผู้ป่วยควรระมัดระวังและปฏิบัติตามคำแนะนำต่อไปนี้
แจ้งให้แพทย์ทราบหากมีประวัติ
แพ้ยา
หรือส่วนประกอ
บของยา Oxytetracycline รว
มถึงยาและสารอื่น ๆ เพราะอาจเป็นอันตรายต่อร่างกายได้
แจ้งให้แพทย์ทราบเกี่ยวกับยา วิตามิน หรือสมุนไพรทุกชนิดที่ผู้ป่วยกำลังใช้อยู่ เพราะยาบางชนิดอาจทำปฏิกิริยากับยานี้จนก่อให้เกิดผลข้างเคียงหรือทำให้ยามีประสิทธิภาพลดลง เช่น ยาปฏิชีวนะในกลุ่มเพนิซิลลิน ยาลดกรด ยาต้านการแข็งตัวของเลือด ยารักษาสิว ยาโรคเบาหวาน หรือยารักษาภาวะคอลเลสเตอรอลสูง
แจ้งให้แพทย์ทราบก่อนการใช้ยา หากผู้ป่วยมีประวัติทางสุขภาพ เช่น โรคตับ โรคไต โรคโพรพีเรีย (Porphyria)
โรคแพ้ภูมิตัวเอ
ง
โรคกล้ามเนื้ออ่อนแรง
เอ็มจี
และโรคทางพันธุกรรมอย่างการแพ้น้ำตาลกาแล็กโทส (Galactose Intolerance)
ผู้ป่วยที่ใช้ยานี้เป็นเวลานานอาจต้องเข้ารับการตรวจเลือดตามคำสั่งของแพทย์
แจ้งให้แพทย์ทราบว่ากำลังใช้ยานี้หากต้องเข้ารับการผ่าตัดหรือการรักษาทางทันตกรรมใด ๆ
หลีกเลี่ยงการออกแดด การสัมผัสรังสีอัลตราไวโอเลตหรือใช้หลอดไฟอัลตราไวโอเลต และการใช้เครื่องอบผิวแทน เนื่องจากยานี้อาจส่งผลให้ผิวหนังไวต่อแสงหรือผิวไหม้แดดง่ายขึ้น และผู้ป่วยควรทาครีมกันแดด สวมแว่นกันแดดหรือเสื้อผ้าที่ช่วยปกป้องผิวก่อนออกแดดด้วย
การใช้
ยาเม็ดคุมกำเนิด
หรือการคุมกำเนิดด้วยฮอร์โมนในรูปแบบต่าง ๆ อาจใช้ไม่ได้ผลในระหว่างที่ใช้ยานี้ ผู้ป่วยจึงควรคุมกำเนิดด้วยการสวมถุงยางอนามัยหรือวิธีอื่น ๆ เพิ่มเติมด้วย
สตรีมีครรภ์หรือวางแผนจะตั้งครรภ์ไม่ควรใช้ยา Oxytetracycline เพราะตัวยาอาจก่อให้เกิดอันตรายต่อทารกในครรภ์ได้ หากผู้ป่วยตั้งครรภ์หลังใช้ยาไปแล้วควรแจ้งให้แพทย์ทราบโดยเร็ว
ไม่อนุญาตให้ใช้ยานี้ในเด็กอายุต่ำกว่า 12 ปี
แจ้งให้แพทย์ทราบหากยานี้ส่งผลให้ฟันของเด็กเปลี่ยนเป็นสีเหลือง น้ำตาล หรือเทา
ปริมาณการใช้ยา
Oxytetracycline
ปริมาณและระยะเวลาในการใช้ยา
ขึ้นอยู่กับลักษณะของการติดเชื้อ ความรุนแรงของโรค และดุลยพินิจของแพทย์ผู้รักษา
โดยมีตัวอย่างการใช้ยาดังนี้
การติดเชื้อแบคทีเรีย
ตัวอย่างการใช้ยา Oxytetracycline ในรูปแบบต่าง ๆ เพื่อรักษา
การ
ติดเชื้อแบคทีเรีย
เด็กที่มีอายุมากกว่า 8 ปี
รับประทานยาปริมาณ 25–50 มิลลิกรัม
/น้ำหนักตัว 1 กิโลกรัม/วัน
โดยแบ่งรับประทานวันละ 4 ครั้ง ในกรณีของยาฉีดเข้ากล้ามเนื้อ ให้ใช้ยาปริมาณ 15–25 มิลลิกรัมต่อน้ำหนักตัว 1 กิโลกรัม/วัน โดยแบ่งฉีดวันละ 2–3 ครั้ง
ผู้ใหญ่
รับประทานยาเม็ดปริมาณ 250–500 มิลลิกรัม วันละ 4 ครั้ง โดยมีปริมาณยาสูงสุดไม่เกินวันละ 4 กรัม ในกรณีของยาฉีดเข้ากล้ามเนื้อ ให้ใช้ยาปริมาณ 250 มิลลิกรัม วันละครั้ง หรือ 300 มิลลิกรัม โดยแบ่งฉีดวันละ 2–3 ครั้ง
การติดเชื้อแบคทีเรียที่ดวงตา
ตัวอย่างการใช้ยา  Oxytetracycline ในรูปแบบต่าง ๆ เพื่อรักษาการติดเชื้อแบคทีเรียที่ดวงตา
ผู้ใหญ่
ใช้ยาทารูปแบบขี้ผึ้งร่วมกับยาชนิดอื่น ๆ ป้ายบริเวณถุงเยื่อบุตาข้างที่ติดเชื้อ วันละ 2–4 ครั้ง ในกรณีที่ใช้ยาหยอดตาแบบสารแขวนตะกอน ให้หยอดตาข้างที่มีอาการประมาณ 1–2 หยด วันละ 3 ครั้ง
สิว
ตัวอย่างการใช้ยา Oxytetracycline เพื่อรักษา
สิว
ผู้ใหญ่
รับประทานยาเม็ดปริมาณ 250–500 มิลลิกรัม วันละ 2 ครั้ง
หนองในแท้ชนิดไม่มีภาวะแทรกซ้อน
ตัวอย่
างการใช้ยา Oxytetracycline เพื่อรักษา
หนองในแท้
ชนิดไม่มีภาวะแทรกซ้อน
ผู้ใหญ่
เริ่มรับประทานยาเม็ดปริมาณ 1.5 กรัม จากนั้นรับประทานยาต่อเนื่องในปริมาณ 0.5 กรัม วันละ 4 ครั้ง จนได้ปริมาณยารวมเป็น 9 กรัม
การติดเชื้อแบคทีเรียที่ผิวหนังจากผิวหนังอักเสบ
ตัวอย่
างการใช้ยา Oxytetracycline เพื่อรักษาการติดเชื้อแบคทีเรียที่ผิวหนังจาก
ผิวหนังอักเสบ
ผู้ใหญ่
ใช้ยาทา Oxytetracycline ร่วมกับยาทาสเตียรอยด์ ทาผิวหนังในบริเวณที่มีอาการวันละ 4 ครั้ง
การใช้ยา
Oxytetracycline
วิธีการใช้ยาเพื่อความปลอดภัยมีดังนี้
ใช้ยาตามฉลากและตามคำสั่งแพทย์อย่างเคร่งครัด โดยไม่ปรับปริมาณยาหรือระยะเวลาการใช้ยาด้วยตัวเอง หากมีข้อสงสัยใด ๆ ควรปรึกษาแพทย์ก่อนใช้ยาเสมอ
ผู้ป่วยที่รับประทานยาเม็ดควรรับประทานยาตอนท้องว่าง ควรดื่มน้ำตามให้มาก ๆ เว้นเสียแต่แพทย์จะแนะนำให้ลดปริมาณการดื่มน้ำ ทั้งนี้ ผู้ป่วยควรงดดื่มนมหรือรับประทานผลิตภัณฑ์จากนมทั้งก่อนและหลังการใช้ยา 2 ชั่วโมง เพราะอาจทำให้ยาดูดซึมเข้าสู่ร่างกายน้อยลงและมีประสิทธิภาพในการรักษาน้อยลง
ผู้ป่วยควรใช้ยาในเวลาเดียวกันของทุกวัน เพื่อไม่ให้ลืมใช้ยาและเพื่อประสิทธิภาพสูงสุดในการรักษา
ไม่ควรใช้ยาของตัวเองร่วมกับผู้อื่น หรือนำยาของผู้อื่นมาใช้
หากผู้ป่วยลืมรับประทานยา ให้รับประทานทันทีที่นึกขึ้นได้ หากใกล้ถึงช่วงเวลาของยารอบถัดไป ให้ข้ามไปรับประทานยาตามเวลาปกติ โดยห้ามเพิ่มปริมาณยาเป็นสองเท่า
หากผู้ป่วยสงสัยว่าตัวเองใช้ยาเกินปริมาณที่กำหนดควรรีบไปพบแพทย์ทันที
เก็บยาไว้ที่อุณหภูมิห้อง ให้ห่างจากความชื้น ความร้อน และแสงแดด โดยเก็บยาให้ห่างจากมือเด็กและสัตว์เลี้ยง
ผลข้างเคียงจากการใช้ยา
Oxytetracycline
การใช้ยา Oxytetracycline อาจส่งผลให้ผู้ป่วยรู้สึกคลื่นไส้
ปวดท้อง
ท้องเสีย หรือปวดศีรษะ หากอาการเหล่านี้ไม่ดีขึ้นหลังการดูแลตัวเองควรไปปรึกษาแพทย์เพื่อรับการรักษาที่เหมาะสม
อย่างไรก็ตาม ผู้ป่วยควรแจ้งให้แพทย์ทราบโดยเร็ว หากพบอาการที่รุนแรงดังต่อนี้
มีสัญญาณ
ของการแพ้ยา เช่น ผื่
น คัน ลมพิษ
ผิวบวม แดง หรือพุพอง ผิวลอกโดยที่อาจมีไข้หรือไม่มีไข้ร่วมด้วย มีเสียงหวีดขณะหายใจ แน่นหน้าอกหรือลำคอ มีปัญหาในการหายใจ การกลืน และการพูดคุย เสียงแหบผิดปกติ อาการบวมบริเวณปาก ริมฝีปาก ลิ้น ใบหน้า หรือคอ
มีสัญญาณของปัญหาตับ เช่น ปัสสาวะมีสีเข้ม รู้สึกเหนื่อย ไม่รู้สึกหิว ท้องไส้ปั่นป่วนหรือปวดท้อง
อุจจาระเป็นสีซีด อาเจียน ดีซ่าน
ท้องเสีย
จากเชื้อแบคทีเรียคลอสไทรเดียม ดิฟิซายล์ (Clostridium Difficile) สามารถเกิดขึ้นได้ในระหว่างการใช้ยาหรือหลังหยุดยาไปแล้ว 2–3 เดือน ผู้ป่วยอาจมีอาการปวดท้อง ปวดเกร็งหน้าท้อง อุจจาระปนเลือดหรือเหลวเป็นน้ำ ซึ่งอาจนำไปสู่โรคลำไส้ใหญ่อักเสบที่อาจเป็นอันตรายถึงแก่ชีวิตได้ ทว่ามักพบได้น้อยมาก
แรงดันภายในโพรงกะโหลกศีรษะเพิ่มสูงขึ้น ทำให้ปวดศีรษะหรือมีปัญหาในการมองเห็น เช่น มองเห็นเป็นภาพเบลอ มองเห็นเป็นภาพซ้อน หรือสูญเสียการมองเห็น แต่ผู้ป่วยส่วนใหญ่มักกลับมาเป็นปกติหลังหยุดใช้ยา
อาการอื่น ๆ เช่น มีรอยช้ำหรือมีเลือดออกโดยไม่ทราบสาเหตุ รู้สึกเหนื่อยหรืออ่อนแรงอย่างมาก มีไข้หรือสั่น เจ็บคอ มีแผลในปาก ระคายเคืองปาก ตกขาวหรือคันช่องคลอด ปัสสาวะไม่ออก ปริมาณปัสสาวะเปลี่ยนแปลงไป
อย่างไรก็ตาม หากผู้ป่วยมีผลข้างเคียงหรือความผิดปกติอื่น ๆ เกิดขึ้น ควรไปปรึกษาแพทย์เพิ่มเติม การวินิจฉัยอาการอย่างถี่ถ้วนจะช่วยให้ผู้ป่วยได้รับการรักษาที่เหมาะสมและอาจมีอาการดีขึ้นได้
ดูเพิ่มเติมเกี่ยวกับ :