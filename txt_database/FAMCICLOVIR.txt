แฟมไซโคลเวียร์ (Famciclovir)
Famciclovir (แฟมไซโคลเวียร์)
เป็นยาที่แพทย์ใช้สำหรับรักษาโรคที่เกิดจากการติดเชื้อไวรัสในกลุ่มเฮอร์พีส์ (Herpes Virus) เช่น โรคงูสวัด เริมที่อวัยวะเพศ (Genital Herpes) หรือเริมที่ริมฝีปาก (Herpes Labialis) โดยตัวยาจะยับยั้งการเพิ่มจำนวนไวรัสภายในร่างกาย แต่ไม่สามารถรักษาการติดเชื้อให้หายขาดได้
นอกจากนี้ ยังอาจใช้ยานี้สำหรับรักษาโรคหรือภาวะผิดปกติอื่นตามดุลยพินิจของแพทย์ เช่น รักษาการติดเชื้อไวรัสเฮอร์พีส์ซ้ำในผู้ป่วยเอชไอวี (HIV) ซึ่งจะช่วยลดความเสี่ยงในการแพร่กระจายของไวรัสไปสู่ส่วนอื่นของร่างกายหรือการติดเชื้อที่รุนแรงขึ้น
เกี่ยวกับยา Famciclovir
กลุ่มยา
ยาต้านไวรัส
ประเภทยา
ยาตามใบสั่งแพทย์
สรรพคุณ
รักษาการติดเชื้อไวรัสในกลุ่มเฮอร์พีส์
กลุ่มผู้ป่วย
ผู้ใหญ่
รูปแบบของยา
ยาเม็ดรับประทาน
การใช้ยาในหญิงตั้งครรภ์และผู้ให้นมบุตร
Category B
จากการศึกษาในสัตว์ ไม่พบความเสี่ยงในการทำให้เกิดความผิดปกติของตัวอ่อนในครรภ์สัตว์ แต่ไม่มีการศึกษาในมนุษย์ หรืออาจพบผลไม่พึงประสงค์ในสัตว์ แต่ยังไม่พบความเสี่ยงในมนุษย์เมื่อใช้ในช่วงสามเดือนแรกของการตั้งครรภ์ และไม่มีหลักฐานทางการศึกษาที่แสดงให้เห็นว่า มีความเสี่ยงเมื่อใช้ในช่วงหลังเดือนที่สามเป็นต้นไป อีกทั้งยังไม่ทราบว่าตัวยาจะปนไปกับน้ำนมได้หรือไม่ ผู้ที่อยู่ในช่วงตั้งครรภ์และให้นมบุตร ควรแจ้งให้แพทย์ทราบก่อนใช้ยา
คำเตือนในการใช้ยา Famciclovir
เพื่อความปลอดภัยในการใช้ยา ผู้ป่วยควรระมัดระวังและปฏิบัติตามคำแนะนำดังนี้
ผู้ที่มีประวัติแพ้ยา Famciclovir หรือยาต้านไวรัสชนิดอื่น ๆ ควรแจ้งให้แพทย์ทราบก่อน
แจ้งให้แพทย์หรือเภสัชกรทราบทุกครั้งหากกำลังใช้ผลิตภัณฑ์สมุนไพร วิตามิน หรือยาต่าง ๆ เช่น ยาโพรเบเนซิด (Probenecid) ยาราลอกซิฟีน (Raloxifene) รวมไปถึงหากได้รับการฉีด
วัคซีนงูสวัด
แจ้งให้แพทย์ทราบก่อนใช้ยา Famciclovir หากกำลังป่วยหรือมีประวัติป่วยเป็นโรคตับ
โรคไต
มี
ภูมิคุ้มกัน
อ่อนแอ มีภาวะย่อยน้ำตาลกาแล็กโทสบกพร่อง (Galactose Intolerance) มีภาวะพร่องเอนไซม์แลคเทสขั้นรุนแรง (Severe Lactase Deficiency) มีปัญหาเกี่ยวกับการดูดซึมกลูโคสและกาแล็กโทส
ยา Famciclovir อาจส่งผลให้ผู้ป่วยเวียนศีรษะและง่วงซึมได้ โดยเฉพาะผู้ที่ดื่มเครื่องดื่มที่มีแอลกอฮอล์ ดังนั้น ขณะใช้ยานี้ควรหลีกเลี่ยงการดื่มเครื่องดื่มที่มีแอลกอฮอล์ และการทำกิจกรรมที่ต้องตื่นตัวตลอดเวลา
ผู้ที่อยู่ในช่วงตั้งครรภ์ วางแผนจะตั้งครรภ์ และผู้ที่อยู่ในช่วงให้นมบุตรควรแจ้งให้แพทย์ทราบก่อนใช้ยานี้
ห้ามใช้ยานี้ในผู้ที่มีอายุต่ำกว่า 18 ปี
ยา Famciclovir ไม่สามารถป้องกันการกระจายโรคเริมที่อวัยวะเพศไปสู่ผู้อื่นได้ ผู้ป่วยที่กำลังใช้ยานี้ควรหลีกเลี่ยงการมีเพศสัมพันธ์กับผู้อื่น หรือใช้ถุงยางอนามัยทุกครั้ง รวมไปถึงควรหลีกเลี่ยงการให้ผู้อื่นสัมผัสบริเวณที่เกิดรอยโรคเพื่อป้องกันการแพร่กระจายของเชื้อไวรัส
ผู้สูงอายุที่ใช้ยา Famciclovir อาจเสี่ยงต่อการเกิดผลข้างเคียงได้ง่าย โดยเฉพาะอาการเวียนศีรษะ ง่วงซึม สับสน และปัญหาเกี่ยวกับการปัสสาวะ ผู้สูงอายุที่ต้องใช้ยานี้ควรปฏิบัติตามคำแนะนำของแพทย์อย่างเคร่งครัด
ผู้ป่วยที่กำลังใช้ยา Famciclovir ควรแจ้งแพทย์ให้ทราบก่อนเข้ารับการฉีดวัคซีนชนิดอื่น
ผู้ที่กำลังใช้ยา Famciclovir ที่ต้องเข้ารับการผ่าตัดหรือทำฟัน ควรแจ้งให้แพทย์และทันตแพทย์ทราบก่อน
ปริมาณการใช้ยา Famciclovir
ปริมาณและระยะเวลาในการใช้ยา Famciclovir จะขึ้นอยู่กับดุลยพินิจของแพทย์ผู้รักษา โดยมีตัวอย่างการใช้ยา ดังนี้
งูสวัด
ตัวอย่างการใช้ยา Famciclovir เพื่อรักษาโรค
งูสวัด
ผู้ใหญ่
ให้รับประทานยาครั้งละ 500 มิลลิกรัม วันละ 3 ครั้ง ติดต่อกัน 7 วัน แต่หากผู้ป่วยมีภูมิคุ้มกันอ่อนแอ แพทย์จะให้ผู้ป่วยรับประทานยาครั้งละ 500 มิลลิกรัม วันละ 3 ครั้ง ติดต่อกัน 10 วัน
เริมบริเวณริมฝีปากที่กลับมาเกิดซ้ำ
ตัวอย่างการใช้ยา Famciclovir เพื่อรักษา
โรค
เริม
บริเวณริมฝีปากที่กลับมาเกิดซ้ำ
ผู้ใหญ่
ให้รับประทานยาในปริมาณ 1.5 กรัมเพียงครั้งเดียว
เริมบริเวณอวัยวะเพศ
ตัวอย่างการใช้ยา Famciclovir เพื่อรักษา
โรค
เริมบริเวณอวัยวะเพศ
ที่เกิดขึ้นครั้งแรก
ผู้ใหญ่
ให้รับประทานยาครั้งละ 250 มิลลิกรัม วันละ 3 ครั้ง ติดต่อกัน 5 วัน แต่หากผู้ป่วยมีภูมิคุ้มกันอ่อนแอ แพทย์จะให้ผู้ป่วยรับประทานยาครั้งละ 500 มิลลิกรัม วันละ 2 ครั้ง ติดต่อกัน 7 วัน
ตัวอย่างการใช้ยา Famciclovir เพื่อ
รักษา
โรคเริมบริเวณอวัยวะเพศที่เพิ่งกลับมาเกิดซ้ำ
ผู้ใหญ่
ให้รับประทานยาครั้งละ 125 มิลลิกรัม วันละ 2 ครั้ง ติดต่อกัน 5 วัน หรือรับประทานยาครั้งละ 1 กรัม วันละ 2 ครั้ง แต่ให้รับประทานเพียง 1 วัน แต่หากผู้ป่วยมีภูมิคุ้มกันอ่อนแอ แพทย์จะให้ผู้ป่วยรับประทานยาครั้งละ 500 มิลลิกรัม วันละ 2 ครั้ง ติดต่อกัน 7 วัน
ตัวอย่างการใช้ยา Famciclovir เพื่อ
ป้องกัน
การกลับมาเกิดโรคเริมบริเวณอวัยวะเพศซ้ำ
ผู้ใหญ่
ให้รับประทานยาครั้งละ 250 มิลลิกรัม วันละ 2 ครั้ง แต่หากผู้ป่วยมีภูมิคุ้มกันอ่อนแอ แพทย์จะให้ผู้ป่วยรับประทานยาครั้งละ 500 มิลลิกรัม วันละ 2 ครั้ง โดยระหว่างการรักษา แพทย์จะหยุดยาและนัดผู้ป่วยเพื่อติดตามอาการเป็นระยะทุก ๆ 6–12 เดือน
การใช้ยา Famciclovir
ผู้ป่วยที่รับประทานยา Famciclovir ควรปฏิบัติตามคำแนะนำของแพทย์อย่างเคร่งครัด โดยผู้ป่วยควรรับประทานยาอย่างต่อเนื่อง และไม่ควรหยุดรับประทานยาเองโดยไม่ปรึกษาแพทย์ก่อน เนื่องจากการรับประทานยานี้ให้เห็นผลต้องรับประทานอย่างต่อเนื่อง อีกทั้งการหยุดรับประทานยาเองอาจส่งผลให้ผู้ป่วย
ดื้อยา
ได้
ผู้ป่วยสามารถรับประทานยา Famciclovir ได้ทั้งก่อนและหลังอาหาร ในกรณีที่ลืมรับประทานยา ให้รีบรับประทานยาทันทีที่นึกได้ แต่หากใกล้จะถึงเวลารับประทานยาในรอบถัดไป ให้ข้ามไปรับประทานยาในรอบถัดไปได้เลยโดยไม่ต้องเพิ่มปริมาณยาเป็นสองเท่า และแจ้งให้แพทย์ผู้รักษาทราบหากลืมรับประทานยาบ่อย ๆ
สำหรับการเก็บรักษายา ให้เก็บไว้ในอุณหภูมิห้อง ในที่แห้ง โดยให้ห่างมือเด็ก และห้ามใช้ยาหากยาหมดอายุ
ผลข้างเคียงจากการใช้ยา Famciclovir
การใช้ยา Famciclovir อาจส่งผลให้ผู้ป่วยเกิดผลข้างเคียงบางอย่าง โดยอาการที่อาจพบได้ เช่น ปวดศีรษะ คลื่นไส้ อาเจียน ปวดท้อง ท้องเสีย ท้องอืด อ่อนเพลีย หรือในกรณีผู้หญิงอาจรู้สึก
ปวดประจำเดือน
มากผิดปกติ ซึ่งผู้ป่วยควรแจ้งแพทย์ทราบ หากอาการดังกล่าวไม่ดีขึ้นหรือแย่ลง
อย่างไรก็ตาม ผู้ป่วยควรหยุดใช้ยาและไปพบแพทย์ทันที หากพบอาการผิดปกติที่มีความรุนแรง เช่น
สัญญาณของอาการ
แพ้ยา
เช่น ผื่นขึ้น หายใจลำบาก เวียนศีรษะขั้นรุนแรง หรือมีอาการบวมบริเวณใบหน้า ริมฝีปาก ลิ้น และลำคอ
สัญญาณผิดปกติที่เกี่ยวกับไต เช่น บริเวณเท้าและข้อเท้าบวม อ่อนเพลีย หายใจไม่อิ่ม ปัสสาวะน้อยลงผิดปกติ หรือไม่ปัสสาวะเลย
อาการผิดปกติทางอารมณ์ เช่น สับสน
หลอน
กระสับกระส่าย หรือกระบวนการคิดการรับรู้ช้าลง
อาการอื่น ๆ เช่น เลือดออกง่าย เกิดรอยช้ำตามร่างกาย เวียนศีรษะ ง่วงซึม ผิวหนังหรือดวงตาเหลือง หรือพบอาการปวด แสบร้อน ชา หรือรู้สึกเหมือนมีเข็มทิ่มบริเวณมือและเท้า