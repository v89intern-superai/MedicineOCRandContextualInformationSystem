เควอซิทิน (Quercetin)
Quercetin (เควอซิทิน)
เป็นสารฟลาโวนอยด์ (Flavonoid) ชนิดหนึ่งที่มักพบในผักหรือผลไม้ เช่น หัวหอม คะน้า แอปเปิ้ล องุ่น ผลไม้ตระกูลเบอร์รี่ และผลไม้รสเปรี้ยว มีคุณสมบัติเป็นสารต้านอนุมูลอิสระซึ่งจะช่วยลดความเสี่ยงในการเกิดการอักเสบ การติดเชื้อ และช่วยปกป้องเซลล์ไม่ให้เกิดการอักเสบเสียหายจากปฏิกิริยาของอนุมูลอิสระ จึงอาจช่วยลดความเสี่ยงในการเกิดโรคร้ายแรงต่าง ๆ ได้
Quercetin
ในรูปแบบของอาหารเสริมมักใช้รับประทานเพื่อช่วยเสริมสร้างระบบภูมิคุ้มกัน บรรเทาอาการอักเสบ และเสริมสร้างประสิทธิภาพในการออกกำลังกาย รวมถึงอาจมีสรรพคุณในการช่วยบรรเทาหรือลดความเสี่ยงในการเกิดโรคภูมิแพ้
โรคหลอดเลือดหัวใจ
หรือโรคมะเร็งด้วย แต่ยังต้องการการศึกษาเพิ่มเติมเกี่ยวกับประสิทธิภาพของ Quercetin ในมนุษย์อีกมาก
เกี่ยวกับ Quercetin
กลุ่มยา
อาหารเสริม
ประเภทยา
ยาตามใบสั่งแพทย์
ยาที่สามารถหาซื้อได้เอง
สรรพคุณ
ต้านอนุมูลอิสระและต้านการอักเสบ
กลุ่มผู้ป่วย
ผู้ใหญ่
การใช้ยาในหญิงตั้งครรภ์และผู้ให้นมบุตร
ยังไม่มีการจัดหมวดหมู่ของยาชนิดนี้จากองค์การอาหารและยาแห่งสหรัฐอเมริกาหรือ FDA ซึ่งยาอาจส่งผลกระทบต่อมารดาหรือทารกในครรภ์ได้
รูปแบบของยา
ยารับประทาน
คำเตือนในการใช้ Quercetin
เพื่อให้เกิดความปลอดภัยในการใช้ยา ผู้ใช้ยาควรระมัดระวังและปฏิบัติตามคำแนะนำต่อไปนี้
แจ้งให้แพทย์ทราบหากมีประวัติการ
แพ้ยา
หรือส่วนประกอบของ Quercetin รวมถึงยาชนิดอื่น ๆ เพราะอาจก่อให้เกิดผลกระทบต่อร่างกาย
แจ้งให้แพทย์ทราบหากวางแผนที่จะตั้งครรภ์ กำลังตั้งครรภ์ หรือกำลังให้นมบุตร เพื่อป้องกันไม่ให้เกิดผลข้างเคียงจากการใช้ยาต่อทารกในครรภ์หรือเด็กแรกแรกคลอดที่ดื่มนมแม่
การรับประทาน Quercetin
เกินวันละประมาณ 1,000 มิลลิกรัม อาจทำให้เกิดผลข้างเคียงบางประการ เช่น ปวดหัว ปวดท้อง หรือรู้สึกเสียวแปลบบริเวณแขนและขา
ผู้ที่มี
ปัญหาสุขภาพเกี่ยวกับไต
ไม่ควรรับประทาน Quercetin เพราะอาจส่งผลกระทบต่อสุขภาพ รวมถึงผู้ที่มีโรคประจำตัวอื่น ๆ ก็ควรปรึกษาแพทย์ก่อนรับประทานยานี้ด้วย
ปริมาณการใช้ Quercetin
Quercetin ในรูปแบบของอาหารเสริมสามารถรับประทานได้อย่างปลอดภัยในคนทั่วไป โดยแนะนำให้รับประทานในปริมาณ 500–1,000 มิลลิกรัม/วัน และแบ่งรับประทานเป็นวันละ 2–3 ครั้ง แต่ไม่ควรรับประทานติดต่อกันเป็นระยะเวลานานเกิน 12 สัปดาห์ เพราะยังไม่มีข้อมูลยืนยันว่าการรับประทานติดต่อกันเป็นระยะเวลานานเกิน 12 สัปดาห์จะปลอดภัยและไม่ส่งผลกระทบที่ร้ายแรงต่อสุขภาพ
การใช้ Quercetin
โดยปกติคนเราจะได้รับ Quercetin ผ่านการรับประทานอาหารจำพวกผักหรือผลไม้อยู่แล้ว แต่ในกรณีของผู้ที่จำเป็นต้องได้รับ Quercetin ผ่านการรับประทานอาหารเสริม ควรเลือกผลิตภัณฑ์ที่มีส่วนผสมของ
วิตามินซี
หรือเอนไซม์จากพืช เช่น โบรมีเลน (Bromelain) เพราะสารอาหารเหล่านี้จะช่วยเพิ่มประสิทธิภาพในการดูดซึม Quercetin เข้าสู่ร่างกาย
การรับประทานอาหารเสริมควรรับประทานตามคำแนะนำของแพทย์ เภสัชกร หรือคำแนะนำบนฉลากอย่างเคร่งครัด ไม่ควรรับประทานในปริมาณที่มากเกินไป หรือรับประทานติดต่อกันเป็นเวลานานเกินไป เพราะอาจทำให้เกิดผลข้างเคียงต่อสุขภาพได้ รวมถึงยังไม่มีข้อมูลยืนยันว่าการรับประทาน Quercetin ติดต่อกันเป็นเวลานานจะไม่ทำให้เกิดผลกระทบต่อสุขภาพในระยะยาว
การเก็บรักษา Quercetin ควรเก็บตามคำแนะนำบนฉลากเพื่อป้องกันไม่ให้ยาเสื่อมสภาพ รวมถึงไม่ควรรับประทานยาที่เก็บด้วยวิธีการที่ไม่เหมาะสมหรือเก็บไว้นานจนเกินไป เพราะตัวยาอาจเสื่อมสภาพ ทำให้เมื่อรับประทานไปแล้วไม่ได้ประสิทธิภาพเท่าที่ควร
ปฏิกิริยาระหว่าง Quercetin กับยาอื่น
เควอซิทินอาจทำปฏิกิริยากับยา วิตามิน หรือสมุนไพรบางชนิด ซึ่งอาจก่อให้เกิดผลข้างเคียงหรือทำให้ยามีประสิทธิภาพลดลง โดยเฉพาะยาต่อไปนี้
กลุ่มยาคาร์ดิแอก ไกลโคไซด์ (Cardiac Glycoside) เช่น
ยาไดจอกซิน
(Digoxin)
ยาปฏิชีวนะกลุ่มยาควิโนโลน (Quinolone) เช่น
ยานอร์ฟลอกซาซิน
(Norfloxacin)
ยามิดาโซแลม (Midazolam) เพราะอาจลดความเข้มข้นของยา
ยาวาฟาริน
(Warfarin) เพราะอาจเพิ่มความเข้มข้นของยา
ยาเฟกโซเฟนาดีน (Fexofenadine) เพราะอาจเพิ่มความเข้มข้นของยา
ยาไซโคลสปอริน (Cyclosporine) เพราะอาจเพิ่มผลข้างเคียงของยา
ยาไดโคลฟีแนค (Diclofenac) เพราะอาจเพิ่มผลข้างเคียงของยา
คาเฟอีน
และยาที่มีส่วนประกอบของคาเฟอีน เพราะอาจเพิ่มความเข้มข้นของยา
ยารักษาโรคเบาหวาน เพราะอาจทำให้ระดับน้ำตาลในเลือดลดต่ำลงมากจนเกินไป
ยารักษาโรคความดันโลหิตสูง เพราะอาจทำให้ความดันโลหิตลดต่ำลงมากจนเกินไป
สมุนไพรหรืออาหารเสริมที่มีฤทธิ์ลดความดันโลหิต เช่น
ฟ้าทะลายโจร
ตัวอย่างยาดังข้างต้นเป็นเพียงส่วนหนึ่งที่อาจทำปฏิกิริยากับ Quercetin เท่านั้น หากผู้ป่วยกำลังใช้ยาหรือผลิตภัณฑ์ใด ๆ อยู่ ควรแจ้งให้แพทย์และเภสัชกรทราบก่อนเสมอ เพื่อความปลอดภัยต่อร่างกาย
ผลข้างเคียงจากการใช้ Quercetin
การรับประทาน Quercetin ในรูปแบบของอาหารเสริมค่อนข้างปลอดภัยสำหรับคนทั่วไป จากงานวิจัยพบว่าอาจสามารถรับประทานในปริมาณสูงถึง 1,000 มิลลิกรัม/วัน ติดต่อกันนาน 12 สัดาห์โดยไม่ทำให้เกิดผลข้างเคียงที่ร้ายแรงต่อร่างกายเลยทีเดียว
แต่การรับประทาน Quercetin อาจทำให้เกิดผลข้างเคียงทั่วไป เช่น วิงเวียนศีรษะ
ตามัว
ปวดท้อง ท้องอืด ท้องผูก ท้องเสีย รู้สึกหนักที่ขา
เท้าและข้อเท้าบวม
ผิวแดงหรือตกสะเก็ด และหัวใจเต้นช้าหรือเร็ว ซึ่งผลข้างเคียงเหล่านี้สามารถหายได้เองโดยไม่จำเป็นต้องรับการรักษาจากแพทย์
อย่างไรก็ตาม หากอาการเหล่านี้ไม่ยอมหายไปหรือมีอาการผิดปกติอื่น ๆ ที่รุนแรง รวมถึงมีสัญญาณของการแพ้ยาเกิดขึ้น เช่น ผื่นคัน
ลมพิษ
หรือมีอาการบวมที่ใบหน้า ริมฝีปาก ลิ้น และลำคอ ควรรีบไปพบแพทย์โดยทันที