ลอราทาดีน (Loratadine)
Loratadine (ลอราทาดีน)
เป็นยาที่ใช้สำหรับบรรเทาอาการต่าง ๆ ที่เกิดจากโรคภูมิแพ้อากาศหรือจมูกอักเสบจากภูมิแพ้ (Allergic Rhinitis) เช่น อาการจาม หรือคัดจมูก โดยการออกฤทธิ์ต้านสารฮีสตามีนที่เป็นสารเคมีที่ระบบภูมิคุ้มกันร่างกายสร้างขึ้นเพื่อกำจัดสารก่อภูมิแพ้ทั้งหลายและเป็นสาเหตุให้เกิดอาการดังกล่าว
นอกจากนี้ แพทย์ยังอาจใช้ยาลอราทาดีนเพื่อจุดประสงค์อื่นด้วยเช่นกัน เช่น รักษาอาการจากโรคหวัด หรือบรรเทาอาการคันจากโรคลมพิษ
เกี่ยวกับลอราทาดีน
กลุ่มยา
ยาต้านฮีสทามีน (Antihistamine)
ประเภทยา
ยาที่
หาซื้อได้เอง ยาตามใบสั่งแพทย์
สรรพคุณ
รักษาอาการจากโรคหวัด ภูมิแพ้ และ
ลมพิษ
กลุ่มผู้ป่วย
เด็กที่อายุมากกว่า 2 ปีขึ้นไป และผู้ใหญ่
การใช้ยาในหญิงตั้งครรภ์และผู้ให้นมบุตร
Category B
จากการศึกษาในสัตว์ ไม่พบความเสี่ยงในการทำให้เกิดความผิดปกติของตัวอ่อนในครรภ์สัตว์ แต่ไม่มีการศึกษาในมนุษย์หรืออาจพบผลไม่พึงประสงค์ในสัตว์ และยังไม่พบความเสี่ยงในมนุษย์เมื่อใช้ในช่วงสามเดือนแรกของการตั้งครรภ์ รวมทั้งไม่มีหลักฐานทางการศึกษาที่แสดงให้เห็นว่า มีความเสี่ยงเมื่อใช้ในช่วงหลังเดือนที่สามเป็นต้นไป ดังนั้น ผู้ที่ใช้ยาลอราทาดีนควรปฏิบัติตามคำแนะนำของแพทย์อย่างเคร่งครัด
นอกจากนี้ ยานี้อาจปนไปกับน้ำนมได้ ผู้ที่อยู่ในช่วงให้นมบุตรจึงควรปรึกษาแพทย์ก่อนใช้ยานี้
รูปแบบของยา
ยารับประทานชนิดเม็ด และยาน้ำเชื่อม
คำเตือนการใช้ยาลอราทาดีน
เพื่อความปลอดภัยในการใช้ยาลอราทาดีน ผู้ใช้ยาควรระมัดระวังและปฏิบัติตามคำแนะนำต่อไปนี้
แจ้งประวัติการแพ้ยาทุกชนิด และโรคประจำตัวให้แพทย์ทราบก่อนใช้ยานี้
ผู้ที่มีประวัติแพ้ยาลอราทาดีนและ
ยาเดสลอราทาดีน
(Desloratadine) ไม่ควรใช้ยานี้
ผู้ที่กำลังตั้งครรภ์ อยู่ในช่วงให้นมบุตร หรือวางแผนมีบุตรควรแจ้งให้แพทย์ทราบก่อนใช้ยา
ผู้ป่วยโรคตับหรือโรคไต ควรแจ้งให้แพทย์ทราบก่อนใช้ยานี้
ห้ามใช้ยานี้ในเด็กที่อายุต่ำกว่า 2 ปี หากไม่ได้อยู่ในการดูแลของแพทย์
เด็กที่ต้องใช้ยานี้ควรปฏิบัติตามคำแนะนำของแพทย์อย่างเคร่งครัด เนื่องจากผู้ป่วยกลุ่มเด็กเป็นกลุ่มที่เสี่ยงต่อการเกิดผลข้างเคียงได้ง่าย
ผู้ที่ต้องเข้ารับการตรวจภูมิแพ้ทางผิวหนัง ควรแจ้งให้แพทย์ทราบก่อน แพทย์อาจแนะนำให้หยุดยาก่อนเพราะยาสามารถทำให้การทดสอบคลาดเคลื่อน
หลีกเลี่ยงการดื่มเครื่องดื่มที่มีแอลกอฮอล์ขณะใช้ยาลอราทาดีน
ปริมาณการใช้ยาลอราทาดีน
ปริมาณการใช้ยาลอราทาดีนจะแตกต่างกันไปในผู้ป่วยแต่ละคน ขึ้นอยู่กับอายุของผู้ป่วย และดุลยพินิจของแพทย์ผู้รักษา โดยมีตัวอย่างการใช้ยาดังนี้
จมูกอักเสบจากภูมิแพ้ และโรคลมพิษเรื้อรังที่หาสาเหตุไม่ได้
ตัวอย่างการใช้ยาลอราทาดีนเพื่อรักษาภาวะ
จมูกอักเสบจากภูมิแพ้
และ
โรคลมพิษเรื้อรัง
ที่หาสาเหตุไม่ได้
เด็กที่อายุมากกว่า 12 ปีและผู้ใหญ่
ให้รับประทานยาครั้งละ 10 มิลลิกรัม วันละ 1 ครั้ง หรือรับประทานครั้งละ 5 มิลลิกรัม วันละ 2 ครั้ง
เด็กที่อายุ 2–12 ปี
ในกรณีที่น้ำหนักตัวน้อยกว่า 30 กิโลกรัม
ให้รับประทานยาครั้งละ 5 มิลลิกรัม วันละ 1 คLoratadineรั้ง ส่วนในกรณีที่น้ำหนักตัวมากกว่า 30 กิโลกรัม ให้รับประทานครั้งละ 10 มิลลิกรัม วันละ 1 ครั้ง
การใช้ยาลอราทาดีน
ผู้ที่ใช้ยาลอราทาดีนควรปฏิบัติตามคำแนะนำของแพทย์และเภสัชกรอย่างเคร่งครัด และไม่ควรรับประทานยาในปริมาณมากหรือน้อยกว่าที่แพทย์กำหนด
ยานี้เป็นยาที่สามารถรับประทานได้ทั้งก่อนและหลังอาหาร โดยในกรณีที่ผู้ป่วยลืมรับประทานยา ให้ผู้ป่วยรับประทานยาทันทีที่นึกได้ แต่หากใกล้ถึงเวลารับประทานยารอบถัดไป ให้ข้ามไปรับประทานยารอบถัดไปได้เลยโดยไม่จำเป็นต้องเพิ่มปริมาณยาเป็นสองเท่า
ในกรณีที่ผู้ป่วยรับประทานยาชนิดน้ำ ควรเขย่าขวดก่อนรับประทาน และวัดปริมาณการใช้ให้ดีโดยใช้หลอดฉีดยา ช้อน หรือถ้วยวัด
สำหรับการเก็บรักษายา ผู้ป่วย
ควรเก็บยาให้ห่างมือเด็กและเก็บไว้ในอุณหภูมิห้อง หลีกเลี่ยงความชื้นและความร้อน
ปฏิกิริยาระหว่างยาลอราทาดีนกับยาอื่น
ผู้ที่ต้องใช้ยาลอราทาดีนควรแจ้งให้แพทย์และเภสัชกรทราบก่อน หากกำลังใช้ยาชนิดใด ๆ หรือผลิตภัณฑ์สมุนไพรและผลิตภัณฑ์อาหารเสริมต่าง ๆ อยู่ โดยเฉพาะ
ปฏิชีวนะ
ยาคีโตโคนาโซล (Ketoconazole) ยาไซเมทิดีน (Cimetidine) และยาอิริโทรมัยซิน(Erythromycin) เพื่อป้องกันการเกิดผลข้างเคียงต่าง ๆ ที่อาจเกิดขึ้น
นอกจากนี้ การใช้ยานี้ยังอาจส่งผลให้การตรวจร่างกายบางอย่าง เช่น การตรวจภูมิแพ้ทางผิวหนัง มีผลคลาดเคลื่อนได้ ดังนั้น ผู้ที่ใช้ยานี้ควรแจ้งให้แพทย์ทราบหากต้องเข้ารับการตรวจใด ๆ
ผลข้างเคียงจากการใช้ยาลอราทาดีน
การใช้ยาลอราทาดีนอาจส่งผลให้ผู้ป่วยบางคนเกิดผลข้างเคียงบางอย่างได้ โดยอาการที่มักพบได้ เช่น อาการง่วงซึม อ่อนเพลีย นอนไม่หลับ คลื่นไส้ อาเจียน ปวดท้อง ปวดศีรษะ ปากแห้ง อยากอาหาร น้ำหนักเพิ่ม และใจสั่น ซึ่งผู้ป่วยควรแจ้งให้แพทย์ทราบหากพบอาการเหล่านี้แล้วอาการไม่ดีขึ้นหรือแย่ลง
อย่างไรก็ตาม ผู้ป่วยควรหยุดใช้ยาแล้วรีบไปพบแพทย์ทันที หากพบอาการที่มีความรุนแรง เช่น
อาการ
แพ้ยา
เช่น หายใจไม่ออก มีผื่นขึ้น หรือเกิดอาการบวมบริเวณใบหน้า ลิ้น ริมฝีปาก และลำคอ
หัวใจเต้นเร็วผิดปกติ
เวียนหรือปวดศีรษะขั้นรุนแรง รู้สึกคล้ายจะเป็นลม