Cimetidine (ไซเมทิดีน)
Cimetidine
(ไซเมทิดีน)
เป็นยาในกลุ่มยาปิดกั้นตัวรับฮิสตามีนชนิดที่ 2 (H2 Blockers) ออกฤทธิ์ยับยั้งสาร
ฮิส
ตามีนที่ช่วยกระตุ้นการหลั่งกรดในกระเพาะอาหาร
ใช้รักษา
แผลในกระเพาะอาหาร
และลำไส้เล็ก
กรดไหลย้อน
และหลอดอาหารอักเสบที่เกิดจาก
กรดไหลย้อน
ส่วนการนำไปใช้รักษาอาการอื่น ๆ ขึ้นอยู่กับดุลยพินิจของแพทย์
เกี่ยวกับ Cimetidine
กลุ่มยา
ยาปิดกั้นตัวรับฮิสตามีนชนิดที่ 2 (H2 Blockers)
ประเภทยา
ยาตามใบสั่งแพทย์ ยาที่หาซื้อได้เองตามร้านขายยา
สรรพคุณ
รักษาแผลในกระเพาะอาหารและลำไส้เล็ก ยับยั้งการเกิดกรดไหลย้อน
กลุ่มผู้ป่วย
ผู้ใหญ่และเด็ก
รูปแบบของยา
ยารับประทาน ยาฉีด
คำเตือนในการใช้ยา Cimetidine
ห้าม
ใช้ยาหากแพ้ยา หรือแพ้ส่วนประกอบอื่น ๆ ในตัวยา Cimetidine
ห้าม
ใช้ยาหากกำลังใช้ยาซิซาไพรด์ (Cisapride) และพิโมไซด์ (Pimozide)
ห้าม
ใช้ยาหากกำลังให้นมบุตร
เพราะยาอาจถูกส่งผ่านทางน้ำนมจนเป็นอันตรายต่อทารกได้
ผู้ที่ตั้งครรภ์
วางแผนตั้งครรภ์ หรือ
ตั้งครรภ์ในระหว่างใช้ยา
ควรแจ้งให้แพทย์หรือเภสัชกรทราบ เพื่อปรึกษาถึงประโยชน์และโทษของยาก่อนใช้
ก่อนใช้ยา ควรแจ้งให้แพทย์ทราบถึงวิตามิน สารเคมี ผลิตภัณฑ์สมุนไพร
อาหารเสริม
และยาชนิดอื่น ๆ ที่ตนกำลังใช้อยู่
เสมอ
ไม่ควรวินิจฉัยอาการแล้วรักษา
โดยการใช้ยา Cimetidine
หรือยาชนิดอื่น ๆ ด้วยตนเอง
ยาอาจส่งผลข้างเคียงทำให้ง่วงซึมและเวียนศีรษะ จึงไม่ควรขับรถหรือทำกิจกรรมที่อาจก่อให้เกิดอันตรายในระหว่างที่ใช้ยา
เด็กอายุต่ำกว่า 16 ปี ควรใช้ยาอย่างระมัดระวังเป็นพิเศษ
ผู้ที่มีอาการเจ็บป่วยหรือเป็นโรคดังต่อไปนี้ ควรแจ้งให้แพทย์ทราบก่อนใช้ยา
อาเจียน
มีปัญหาในการกลืน
น้ำหนักลด
เสียเลือด
มีปัญหาเกี่ยวกับการทำงานของตับและไต
นอกจากนี้ ยาบางชนิดอาจเกิดปฏิกิริยาขึ้นได้เมื่อใช้ร่วมกับ
ยา Cimetidine
ซึ่งอาจเพิ่มอัตราการเกิดผลข้างเคียงให้สูงขึ้น หรืออาจเป็นอันตรายต่อชีวิตได้ จึงควรแจ้งให้แพทย์ทราบถึงยาที่ใช้อยู่ โดยเฉพาะยาดังต่อไปนี้
ยาแก้ปวด
ยาต้านชัก
ยาต้านการแข็งตัวของเลือด
ยารักษาการติดเชื้อ
ยารักษาภาวะหย่อนสมรรถภาพทางเพศ
ยารักษาโรคหืด
ยารักษาความดันโลหิตสูง
ยารักษา
อาการปวดเค้นหัวใจ
ยารักษาภาวะหัวใจเต้นผิดจังหวะ
ยารักษาโรคมะเร็ง
ยารักษาอาการทางจิต
ปริมาณการใช้ยา Cimetidine
ตัวอย่างการใช้ยา Cimetidine
ผู้ใหญ่
ยาฉีดเข้าหลอดเลือดดำหรือกล้ามเนื้อ ปริมาณ 300 มิลลิกรัม ทุก ๆ 6-8 ชั่วโมง
ยาฉีดเข้าหลอดเลือดดำอย่างต่อเนื่อง ปริมาณ
37.5 มิลลิกรัม/ชั่วโมง (สูงสุดไม่เกิน 900 มิลลิกรัม/วัน)
ยารับประทาน ปริมาณ 400 มิลลิกรัม วันละ 4 ครั้ง หรือปริมาณ 800 มิลลิกรัม วันละ 2 ครั้ง ทุกวัน
การใช้ยา Cimetidine
ยานี้ใช้สำหรับผู้ป่วยที่ได้รับการจ่ายยาให้เท่านั้น ห้ามใช้ยาร่วมกับผู้อื่น
ห้ามดื่มแอลกอฮอล์ หรือสูบบุหรี่ในระหว่างใช้ยา
ไม่ควรกิน
ยาลดกรด
ภายในเวลา 1 ชั่วโมง ก่อนหรือหลังใช้ยา Cimetidine
ระหว่างใช้ยา
หากอาเจียนเป็นสีน้ำตาล
หรืออุจจาระเป็นสีดำ ควรรีบไปพบแพทย์ทันที เพราะอาจเป็นสัญญาณของภาวะเลือดออกในกระเพาะอาหาร
ผู้สูงอายุควรใช้ยาอย่างระมัดระวัง เพราะอาจเสี่ยงต่อการเกิดผลข้างเคียงได้ง่าย
หากต้องใช้ยาไอทราโคนาโซล (Itraconazole) ยาคีโตโคนาโซล (Ketoconazole) และกลุ่มยาเซฟาโลสปอริน (Cephalosporin) ควรปรึกษาแพทย์
และควรใช้ยาเหล่านี้อย่างน้อย 2 ชั่วโมง ก่อนใช้ยา Cimetidine
หากใช้ยาไป 2-3 วัน แล้วอาการไม่
ทุเลาลง
ควรไปปรึกษาแพทย์
ควรเก็บยาในอุณหภูมิห้อง หรือที่อุณหภูมิ 15-30
องศาเซลเซียส
ให้พ้นจากแสง
ควรเก็บยาในบรรจุภัณฑ์ที่ปิดสนิท ให้พ้นจากเด็กและสัตว์เลี้ยง
ควรทิ้งยาเมื่อยาหมดอายุ หรือไม่ได้ใช้ยาแล้ว
หากลืมกินยา ควรรีบกินยาทันทีที่นึกขึ้นได้ แต่หากใกล้ถึงช่วงเวลาการกินยาครั้งต่อไป ให้ข้ามไปกินยาครั้งถัดไป และห้ามเพิ่มปริมาณยาเด็ดขาด
หากกินยาเกินขนาด อาจมีอาการกระสับกระส่าย
หัวใจเต้นผิดปกติ
และหายใจลำบาก
ควร รีบไปพบแพทย์ หรือรีบนำตัวผู้ป่วยไปพบแพทย์ทันที
ผลข้างเคียงจากการใช้ยา Cimetidine
ผู้ป่วยอาจได้รับผลข้างเคียงทั่วไปจากตัวยา เช่น เวียนศีรษะ อ่อนเพลีย ท้องเสีย ปวดกล้ามเนื้อเล็กน้อย หรือปวดข้อเล็กน้อย เป็นต้น
นอกจากนี้ อาจมีผลข้างเคียงอื่น ๆ ที่เกิดขึ้นได้ไม่บ่อยนักร่วมด้วย เช่น
อาการแพ้ยา และมีไข้
ภาวะซึมเศร้า
ประสาทหลอน
เนื้อเยื่อไตอักเสบ
ตับอ่อนอักเสบ
หัวใจเต้นช้าลงหรือเร็วขึ้น
ภาวะเต้านมโตในเพศชาย
ภาวะ
หย่อนสมรรถภาพทางเพศในเพศชาย
ผู้ป่วยที่ปรากฏอาการแพ้อย่างรุนแรง เช่น บวมบริเวณใบหน้า ปาก ริมฝีปาก และลิ้น มีผื่นลมพิษ ผื่นผิวหนัง คัน แน่นหน้าอก หรือหายใจลำบาก ควรรีบไปพบแพทย์ทันที
ดูเพิ่มเติมเกี่ยวกับ :
กรดไหลย้อน
กลุ่มอาการโซลลิงเจอร์-เอลลิสัน (Zollinger-Ellison Syndrome)
การป้องกันอาการกรดไหลย้อน