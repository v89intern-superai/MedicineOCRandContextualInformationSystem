Allopurinol (อัลโลพูรินอล)
Allopurinol (อัลโลพูรินอล) เป็นยาที่ช่วยลดการสร้างกรดยูริกในร่างกาย มักใช้ในการรักษาโรคเกาต์ และนิ่วในไต รวมทั้งยังใช้เพื่อป้องกันการเพิ่มระดับกรดยูริกในผู้ป่วยโรคมะเร็งที่กำลังรับการรักษาเคมีบำบัดอีกด้วย
ยา Allopurinol เป็นยาที่มักอยู่ในรูปแบบของยาเม็ดสำหรับรับประทาน และต้องสั่งจ่ายโดยแพทย์เท่านั้น โดยแพทย์จะเป็นผู้กำหนดปริมาณยาของผู้ป่วยแต่ละคนตามปัจจัยต่าง ๆ เช่น อายุ ชนิดของโรคที่ใช้รักษา ความรุนแรงของโรค ซึ่งผู้ป่วยควรรับประทานยาตามที่แพทย์แนะนำอย่างเคร่งครัดเพื่อให้ยามีประสิทธิภาพสูงสุด
เกี่ยวกับยา Allopurinol
กลุ่มยา
ยากลุ่มแซนทีนออกซิเดสอินฮิบิเตอร์ (Xanthine oxidase inhibitors)
ประเภทยา
ยาตามใบสั่งแพทย์
สรรพคุณ
ช่วยลดการสร้างกรดยูริกภายในร่างกาย
กลุ่มผู้ป่วย
เด็กและผู้ใหญ่
การใช้ยาในหญิงตั้งครรภ์
Category C
จากการศึกษาในสัตว์พบว่า ทำให้เกิดความผิดปกติต่อตัวอ่อนในครรภ์สัตว์ แต่ไม่มีการศึกษาในมนุษย์ หรือไม่มีข้อมูลเพียงพอในการศึกษาทดลองในมนุษย์และสัตว์ ควรใช้ยาเมื่อพิจารณาแล้วว่า มีประโยชน์มากกว่าความเสี่ยงที่อาจเกิดขึ้นต่อทารกในครรภ์ ผู้ที่กำลังตั้งครรภ์หรือวางแผนจะตั้งครรภ์ ควรปรึกษาแพทย์ก่อนใช้ยา
การใช้ยาในผู้ให้นมบุตร
ยานี้อาจถูกดูดซึมผ่านน้ำนมมารดาไปสู่ทารก ผู้ที่ให้นมบุตรควรปรึกษาแพทย์ก่อนใช้ยา Allopurinol
รูปแบบของยา
ยารับประทานชนิดเม็ด
คำเตือนของการใช้ยา Allopurinol
เพื่อความปลอดภัยในการใช้ยา Allopurinol ผู้ป่วยควรระมัดระวังและปฏิบัติตามคำแนะนำ ดังนี้
ห้ามใช้ยาหากเคยมีอาการแพ้ยาชนิดนี้ และควรแจ้งให้แพทย์ทราบก่อนใช้ยา หากผู้ป่วยมีอาการแพ้ยา หรือแพ้สารชนิดใดอยู่ เพราะส่วนประกอบของยาอาจมีสารก่อภูมิแพ้ที่ทำให้ผู้ป่วยบางรายเกิดอาการแพ้ได้
ต้องใช้ยาตามปริมาณและวิธีการที่แพทย์กำหนดเท่านั้น โดยห้ามให้ผู้อื่นใช้ยานี้ หรือห้ามใช้ยาชนิดนี้ร่วมกับผู้ป่วยคนอื่น
ควรแจ้งให้แพทย์ทราบก่อนใช้ยา หากผู้ป่วยกำลังป่วย หรือเคยมีประวัติป่วยด้วยภาวะความดันโลหิตสูง
โรคเบาหวาน
โรคตับ โรคไต โรคหัวใจ
โรคมะเร็ง
ควรแจ้งให้แพทย์ทราบก่อนใช้ยา หากผู้ป่วยกำลังใช้ยา อาหารเสริม หรือกำลังได้รับการรักษาชนิดใดอยู่ เพราะแพทย์อาจต้องเปลี่ยนยาหรือปรับปริมาณการใช้ยารักษาเหล่านั้น เพื่อป้องกันการเกิดผลข้างเคียงและผลกระทบที่อาจเป็นอันตราย
ในขณะใช้ยา Allopurinol หลีกเลี่ยงการดื่มแอลกอฮอล์ เพราะอาจเป็นการลดประสิทธิภาพของยา
ห้ามขับขี่ยานพาหนะ ใช้เครื่องจักร หรือทำกิจกรรมที่มีความเสี่ยงสูงในขณะใช้ยา เพราะยาชนิดนี้อาจมีผลข้างเคียงทำให้ง่วงซึม กระทบต่อกระบวนการคิด และการมีปฏิกิริยาตอบสนองต่อสิ่งต่าง ๆ
ควรแจ้งให้แพทย์ทราบก่อนใช้ยา หากผู้ป่วยกำลังวางแผนมีบุตร กำลังตั้งครรภ์ หรือผู้ที่กำลังให้นมบุตร เพราะการใช้ยาอาจส่งผลต่อทารกได้ ผู้ป่วยจึงต้องพูดคุยกับแพทย์ถึงผลดีผลเสียจากการใช้ยาในระหว่างนี้ และใช้ยาต่อเมื่อมีความจำเป็นเท่านั้น
ในบางกรณี ผู้ที่ใช้ยา Allopurinol อาจมีความเสี่ยงในการเจ็บป่วยด้วยโรคต่าง ๆ เนื่องจากยา Allopurinol อาจลดจำนวนเซลล์เม็ดเลือดขาวที่ทำหน้าที่ต้านการติดเชื้อ อย่างไรก็ตาม ยานี้มักใช้รักษาในระยะสั้น จึงอาจพบผลข้างเคียงนี้ได้น้อย
ปริมาณการใช้ยา Allopurinol
ปริมาณการใช้ยา Allopurinol อาจแตกต่างกันไปตามโรคหรือปัญหาสุขภาพที่ต้องการรักษา เช่น
โรคเกาต์
ตัวอย่างปริมาณการใช้ยา Allopurinol เพื่อรักษา
โรคเกาต์
ผู้ใหญ่
รับประทานยาปริมาณ
100–300 มิลลิกรัมต่อวัน
วันละ 1 ครั้งหรืออาจแบ่งรับประทานวันละหลายครั้ง แต่ไม่ควรเกิน 800 มิลลิกรัมต่อวัน
นิ่วในไต
ตัวอย่างปริมาณการใช้ยา Allopurinol เพื่อรักษาภาวะอาการที่เกี่ยวข้องกับ
นิ่วในไต
ผู้ใหญ่
รับประทานยาปริมาณ 200–300 มิลลิกรัมต่อวัน โดยสามารถรับประทานวันละ 1 ครั้งหรือแบ่งรับประทานเป็นหลาย ๆ ครั้ง แต่ไม่ควรเกินวันละ 800 มิลลิกรัม
อาการระดับยูริกสูงในผู้ป่วยที่ทำเคมีบำบัด
ตัวอย่างปริมาณการใช้ยา Allopurinol เพื่อรักษาอาการระดับ
ยูริก
สูงในผู้ป่วยที่ทำ
เคมีบำบัด
ผู้ใหญ่และเด็กอายุ 11 ปีขึ้นไป
รับประทานยาปริมาณ 300–800 มิลลิกรัมต่อวัน
โดยแพทย์จะพิจารณาปรับปริมาณยาที่เหมาะสมกับระดับกรดยูริกในร่างกาย
เด็กอายุไม่เกิน 11 ปี
แพทย์จะคำนวณปริมาณยาตามพื้นที่ผิวของร่างกาย (Body surface area) โดยทั่วไปแล้วปริมาณยาจะอยู่ที่ 100 มิลลิกรัมต่อตารางเมตร และรับประทานยาทุก 8–12 ชั่วโมง แต่ไม่เกิน 800 มิลลิกรัมต่อวัน
การใช้ยา Allopurinol
สำหรับยารับประทาน ต้องรับประทานในปริมาณและวิธีที่แพทย์กำหนดเท่านั้น ดื่มน้ำเปล่าเต็มแก้วตามทุกครั้งหลังใช้ยา และควร
ดื่มน้ำ
ปริมาณมาก ๆ อย่างน้อย 8–10 แก้วต่อวัน เพื่อป้องกันการเกิดนิ่ว หรือตามปริมาณที่แพทย์กำหนด
หากลืมรับประทานยาในรอบเวลาหนึ่ง ให้รับประทานยาทันทีที่นึกขึ้นได้ แต่หากใกล้ถึงช่วงเวลาในการรับประทานยารอบถัดไป ให้ข้ามยารอบนี้แล้วรับประทานยาของรอบใหม่แทน โดยใช้ยาตามปริมาณปกติ ไม่เพิ่มปริมาณยา ไม่รับประทานยาเกินประมาณที่กำหนดในแต่ละครั้ง
การใช้ยา Allopurinol ทำให้ผู้ป่วยมีความเสี่ยงสูงที่จะเจ็บป่วยจากการติดเชื้อ ในขณะใช้ยานี้ แพทย์อาจต้องตรวจผลเลือดอยู่เสมอเพื่อเฝ้าระวังการติดเชื้อ ผู้ป่วยจึงต้องไปพบแพทย์อย่างสม่ำเสมอตามนัดหมาย
ผู้ป่วยควรหยุดใช้ยาทันทีหากพบสัญญาณของอาการ
แพ้ยา
เช่น มีผดผื่นขึ้นที่ผิวหนัง หน้าบวม ปากบวม หายใจติดขัด หรือมีอาการที่เป็นสัญญาณของการติดเชื้อ เช่น มีไข้สูง อ่อนเพลีย ปวดเมื่อยตามกล้ามเนื้อ ท้องร่วง
ส่วนการเก็บรักษายา ควรเก็บบรรจุภัณฑ์ไว้ในที่มิดชิดที่อุณหภูมิห้อง ให้ห่างจากความร้อน ความชื้น และพ้นจากมือเด็ก และกำจัดยาทิ้งไปหากไม่มีความจำเป็นต้องใช้ยาแล้ว
นอกจากนี้ ควรเตรียมรายชื่อยารักษาหรืออาหารเสริมที่กำลังใช้อยู่ในปัจจุบันไว้กับตัวผู้ป่วย เพราะอาจเป็นประโยชน์ต่อแพทย์ทางการรักษาในกรณีเร่งด่วน
ปฏิกิริยาระหว่างยา Allopurinol กับยาอื่น
ยาบางชนิดอาจก่อให้เกิดปฏิกิริยากับยา Allopurinol เช่น
ยาอะซาไทโอพรีน
(Azathioprine)
ยาไซโคลสปอรีน (Cyclosporine)
ยาเมอร์แคปโตพิวรีน (Mercaptopurine)
ยาไดดาโนซีน (Didanosine)
ยาลดการจับตัวของเลือด เช่น ยาไดคูมารอล (Dicoumarol) และ
ยาวาร์ฟาริน
(Warfarin)
ทั้งนี้ อาจมียาชนิดอื่นอีกที่สามารถส่งผลต่อการทำงานของยา  Allopurinol  ดังนั้น หากกำลังรับประทานยา สมุนไพร หรืออาหารเสริมใดอยู่ ควรแจ้งแพทย์ก่อนทุกครั้ง เพื่อเปลี่ยนยาหรือปรับปริมาณยาให้เหมาะสมกับผู้ป่วย
ผลข้างเคียงจากการใช้ยา Allopurinol
การใช้ยา Allopurinol ย่อมเป็นไปตามดุลพินิจของแพทย์ ว่ามีผลดีต่อตัวผู้ป่วยมากกว่าความเสี่ยงในการเกิดผลข้างเคียงที่เป็นอันตราย และผู้ป่วยจำนวนมากมักไม่เกิดผลข้างเคียงที่เป็นอันตรายแต่อย่างใด
ส่วนผู้ที่มีความเสี่ยงสูงในการได้รับผลข้างเคียงจากการใช้ยา Allopurinol คือผู้ป่วยสูงวัย เนื่องจากสมรรถภาพในการทำงานของไตลดลงตามวัย ทำให้ความสามารถในการขับยาและของเสียออกมาทางปัสสาวะน้อยลงไปด้วย
อย่างไรก็ตาม ผู้ป่วยที่ใช้ยา Allopurinol อาจพบกับผลข้างเคียงที่เกิดขึ้นได้บ่อย ๆ เช่น
ปวดตามข้อ
ต่าง ๆ เช่น ข้อมือ ข้อต่อนิ้วเท้า หัวเข่า
มีอาการข้อยึด ตึงแข็ง หรือบวมตามข้อต่อ
มี
ผื่น
ขึ้นตามผิวหนัง
ง่วงซึม
ปวดท้อง รู้สึกเหมือนท้องไส้ปั่นป่วน
คลื่นไส้
วิงเวียน
ท้องร่วง
หากพบอาการดังกล่าวข้างต้น แล้วอาการที่เกิดขึ้นไม่หายไป ไม่ทุเลาลง หรืออาการหนักขึ้นเมื่อเวลาผ่านไป ควรรีบไปพบแพทย์เพื่อตรวจรักษาอาการ