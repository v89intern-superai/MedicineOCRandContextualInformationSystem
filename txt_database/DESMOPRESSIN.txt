เดสโมเพรสซิน (Desmopressin)
Desmopressin
(เดสโมเพรสซิน)
เป็นฮอร์โมนสังเคราะห์ที่นำมาใช้รักษาโรคเบาจืดที่เกิดจากความผิดปกติของสมอง (Central Diabetes Insipidus) อาการปัสสาวะบ่อยหลังการผ่าตัดที่ศีรษะหรือการบาดเจ็บที่ศีรษะ ปัสสาวะบ่อยตอนกลางคืน (Nocturnal Enuresis)
โดยตัวยาจะออกฤทธิ์ควบคุมหรือลดการขับปัสสาวะ ช่วยให้กระหายน้ำหรือปัสสาวะน้อยลงในแต่ละวัน และป้องกันภาวะขาดน้ำ นอกจากนี้ ยา Desmopressin อาจนำไปใช้รักษาโรคหรือภาวะอื่นตามดุลยพินิจของแพทย์
เกี่ยวกับยา
Desmopressin
กลุ่มยา
ฮอร์โมนสังเคราะห์
ประเภทยา
ยาตามใบสั่งแพทย์
สรรพคุณ
รักษา
อาการกระหายน้ำหรือปัสสาวะบ่อยจากปัญหาสุขภาพต่าง ๆ
กลุ่มผู้ป่วย
เด็ก ผู้ใหญ่
รูปแบบของยา
ยารับประทาน
ยาอมใต้ลิ้น ยาพ่นทางจมูก ยาฉีด
การใช้ยาในหญิงตั้งครรภ์และผู้ให้นมบุตร
Category B
จากการศึกษาในสัตว์ ไม่พบความเสี่ยงในการทำให้เกิดความผิดปกติของตัวอ่อนในครรภ์สัตว์ แต่ไม่มีการศึกษาในมนุษย์หรืออาจพบผลไม่พึงประสงค์ในสัตว์ และยังไม่พบความเสี่ยงในมนุษย์เมื่อใช้ในช่วงสามเดือนแรกของการตั้งครรภ์ รวมทั้งไม่มีหลักฐานทางการศึกษาที่แสดงให้เห็นว่า มีความเสี่ยงเมื่อใช้ในช่วงหลังเดือนที่สามเป็นต้นไป ดังนั้น สตรีมีครรภ์หรือวางแผนจะตั้งครรภ์และผู้ที่กำลังให้นมบุตร ควรปรึกษาแพทย์ถึงประโยชน์และความเสี่ยงก่อนการใช้ยา เพื่อเพิ่มความปลอดภัยต่อทารกในครรภ์และทารกแรกเกิด
คำเตือนในการใช้ยา
Desmopressin
เพื่อให้เกิดความปลอดภัยในการใช้ยา ผู้ป่วยควรระมัดระวังและปฏิบัติตามคำแนะนำต่อไปนี้
แจ้งให้แพทย์ทราบหากมีประวัติแพ้ยาหรือส่วนประกอบขอ
งยา Desmopressin ร
วมถึงยาและสารอื่น ๆ เพราะอาจเป็นอันตรายต่อร่างกายได้
แจ้งให้แพทย์ทราบเกี่ยวกับยา วิตามิน หรือสมุนไพรทุกชนิดที่ผู้ป่วยกำลังใช้อยู่ เพราะยาบางชนิดอาจทำปฏิกิริยากับยา Desmopressin จนก่อให้เกิดผลข้างเคียงหรือทำให้ยามีประสิทธิภาพลดลง โดยเฉพาะยาต้านเศร้า ยาแก้ปวดกลุ่มโอปิออยด์ ยาต้านชัก และยาแก้ปวดลดการอักเสบกลุ่มเอ็นเสด (NSAID)
ผู้ป่วย
โรคไต
ห
รือภาวะโซเดียมในเลือดต่ำไม่คว
รใช้ยา Desmopressin
ผู้ป่วยโรคความดัน
โลหิตสูงที่ควบคุมไม่ได้ ภาวะหัวใจวาย กลุ่มอาการของการหลั่งฮอร์โมนต้านการขับปัสสาวะไม่เหมาะสม (SIADH) กำลัง
ใช้ยาขับปัสสาวะหรือยาสเตียรอยด์ หรือมีภาวะกระหายน้ำอย่างรุนแรงจากปัญหาสุขภาพ ไม่ควรใช้ยานี้
แจ้งให้แพทย์ทราบก่อนการใช้ยาหากผู้ป่วยเคยมีประวัติทางสุขภาพ อาทิ
ภาวะไม่สมดุลของเกลือแร่ในร่างกาย
กระหายน้ำอย่างผิดปกติ อาการบวมน้ำ ภาวะหัวใจวาย โรคหลอดเลือดหัวใจ โรคความดันโลหิตสูง ปัญหาการมีเลือดออกหรือการแข็งตัวของเลือดช้า ปัญหาในการขับปัสสาวะ โรคไต หรือโรคซิสติก ไฟโบรซิส (Cystic Fibrosis)
แจ้งให้แพทย์ทราบหากผู้ป่วยเสี่ยงต่อการสูญเสียน้ำและแร่ธาตุในร่างกาย เช่น มีไข้ ท้องเสีย อาเจียน การติดเชื้อต่าง ๆ หรือต้องดื่มน้ำมากกว่าปกติในบางสถานการณ์ อย่างอยู่กลางแจ้งท่ามกลางอากาศร้อน ออกกำลังกายหนัก หรือมีเหงื่อออกอย่างต่อเนื่อง เพราะแพทย์อาจแนะนำให้ผู้ป่วยหยุดหรือปรับการใช้ยา Desmopressin โดยเฉพาะในเด็กและผู้สูงอายุ
ผู้ป่วยที่ประสบ
ปัญหา
ขาดน้ำ
ควรได้รับการรักษาให้หายดีก่อน แพทย์จึงจะเริ่มการใช้ยา Desmopressin
ก่อนเริ่มรักษาหรือในขณะที่ใช้ยานี้ แพทย์อาจให้ผู้ป่วยเข้ารับการตรวจเพิ่มเติม เช่น การตรวจเลือด การตรวจปัสสาวะ การตรวจวัดความดันโลหิต และการตรวจวัดระดับโซเดียมในเลือด
ผู้ป่วยเด็กอาจไวต่อผลข้างเคียง โดยเฉพาะภาวะน้ำและแร่ธาตุในร่างกายไม่สมดุลกัน และภาวะโซเดียมในเลือดต่ำ เช่นเดียวกับผู้ป่วยสูงอายุที่เสี่ยงเกิดผลข้างเคียงดังกล่าวอย่างรุนแรง เนื่องจากไตที่ทำหน้าที่ขับยาออกจากร่างกายทำงานน้อยลงและเสื่อมสภาพไปตามอายุ
ไม่อนุญาตให้ใช้ยา Desmopressin รักษา
ปัสสาวะรดที่นอน
ในเด็กอายุต่ำกว่า 6 ปี รวมถึงยาชนิดอมใต้ลิ้นในผู้มีอายุต่ำกว่า 18 ปี โดยการใช้ยาในเด็กควรอยู่ภายใต้คำแนะนำและการดูแลจากแพทย์เท่านั้น
ปริมาณการใช้ยา
Desmopressin
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยมีตัวอย่างการใช้ยาดังนี้
ปัสสาวะบ่อยตอนกลางคืนแบบปฐมภูมิ (Primary Nocturnal Enuresis)
ตัวอย่างการใช้ยา Desmopressin เพื่อรักษา
ปัสสาวะบ่อยตอนกลางคืน
แบบปฐมภูมิ
เด็กที่มีอายุ 6 ปีขึ้นไปและผู้ใหญ่
เริ่มรับประทานยาก่อนนอนปริมาณ 200 ไมโครกรัม โดยอาจปรับปริมาณได้ถึง 600 ไมโครกรัม ตามการตอบสนองต่อยาที่ต้องการ
ปัสสาวะบ่อยตอนกลางคืนจากโรคปลอกประสาทเสื่อมแข็ง (Multiple Sclerosis)
ตัวอย่างกา
รใช้ยา Desmopressin เพื่อรักษาปัสสาวะบ่อยตอนกลางคืนจาก
โรคปลอกประสาทเสื่อม
แข็ง
ผู้ใหญ่
ใช้ยาปริมาณ 10–20 ไมโครกรัม พ่นทางจมูกก่อนนอน
โรคเบาจืดจากความผิดปกติของสมอง
ตัวอย่
างการใช้ยา Desmopressin ในรูปแบบต่าง ๆ เพื่อรักษา
โรคเบาจืด
ที่เกิดจากความผิดปกติของสมอง
ยาฉีดเข้ากล้ามเนื้อ เข้าชั้นผิวหนัง และใต้ชั้นผิวหนัง
เด็ก ใช้ยาปริมาณ 0.4 ไมโครกรัม วันละครั้ง
ผู้ใหญ่ ใช้ยาปริมาณ 1–4 ไมโครกรัม วันละครั้ง
ยาพ่นทางจมูก
เด็ก ใช้ยาปริมาณ 5–20 ไมโครกรัมต่อวัน หากเป็นทารกอาจต้องใช้ยาในปริมาณต่ำกว่า
ผู้ใหญ่ ใช้ยาปริมาณ 10–20 ไมโครกรัม วันละ 1 หรือ 2 ครั้ง
ยารับประทาน
เด็กและผู้ใหญ่ เริ่มใช้ยาปริมาณ 100 ไมโครกรัม วันละ 3 ครั้ง โดยปรับปริมาณยาตามการตอบสนองต่อยาของผู้ป่วย ปริมาณยาที่ใช้รักษาต่อเนื่องจะอยู่ที่ 100–200 ไมโครกรัม วันละ 3 ครั้ง ไปจนถึง 100–1,200 ไมโครกรัมต่อวัน
ยาอมใต้ลิ้น
เด็กและผู้ใหญ่ เริ่มใช้ยาปริมาณ 60 ไมโครกรัม วันละ 3 ครั้ง ปริมาณยาที่ใช้รักษาต่อเนื่องจะอยู่ที่ 60–120 ไมโครกรัม วันละ 3 ครั้ง ไปจนถึง 720 ไมโครกรัมต่อวัน
การใช้ยา
Desmopressin
วิธีการใช้ยา Desmopressin เพื่อความปลอดภัยมีดังนี้
ใช้ยาตามฉลากและตามคำสั่งแพทย์เคร่งครัด โดยไม่ปรับปริมาณยาด้วยตัวเอง หากมีข้อสงสัยใด ๆ ควรปรึกษาแพทย์ก่อนใช้ยาเสมอ
ผู้ป่วยที่อยู่ระหว่างการรักษาปัสสาวะบ่อยตอนกลางคืน ควรจำกัดหรือหลีกเลี่ยงการดื่มน้ำหรือเครื่องดื่มใด ๆ ก่อนใช้ยาก่อนนอน 1 ชั่วโมง และไม่ควรดื่มอะไรเลยจนถึงตอนเช้าหรืออย่างน้อย 8 ชั่วโมงหลังการใช้ยาก่อนนอน หรือ
ตามคำแนะนำของแพทย์ขณะใช้ยานี้
เพราะการดื่มน้ำตามมาก ๆ อาจทำให้แร่ธาตุในร่างกายเสียสมดุลจนอาจเป็นอันตรายถึงแก่ชีวิต
ผู้ป่วยเด็กและผู้สูงอายุควรปรึกษาแพทย์เกี่ยวกับชนิดของเครื่องดื่มและปริมาณในการดื่มที่เหมาะสม เพราะอาจเสี่ยงต่ออาการบวมน้ำ
หากแพทย์แนะนำให้เปลี่ยนรูปแบบยาจากชนิดพ่นจมูกไปเป็นชนิดรับประทาน ผู้ป่วยควรเว้นระยะห่างอย่างน้อย 12 ชั่วโมงหลังใช้ยา
Desmopressin
ชนิดพ่นจมูก แล้วค่อยเปลี่ยนไปใช้ยาชนิดรับประทาน
หากผู้ป่วยใช้ยาชนิดอมใต้ลิ้น ควรใช้ยานี้ก่อนนอน 1 ชั่วโมงโดยสอดไว้ใต้ลิ้นและรอให้ยาละลาย และควรปัสสาวะให้เรียบร้อยก่อนเข้านอน
ผู้ป่วยควรใช้ยาให้ตรงเวลาทุกวัน เพื่อประสิทธิภาพในการรักษาสูงสุด ในกรณีที่อาการไม่ดีขึ้นหรือตัวยาใช้ไม่ได้ผล ควรแจ้งให้แพทย์ทราบโดยเร็ว
หากผู้ป่วยลืมรับประทานยา ให้รับประทานทันทีที่นึกขึ้นได้ หากใกล้ถึงช่วงเวลาของยารอบถัดไป ให้ข้ามไปรับประทานยาตามเวลาปกติ โดยห้ามเพิ่มปริมาณยาเป็น 2 เท่า
หากผู้ป่วยใช้ยาเกินปริมาณที่กำหนดอาจก่อให้เกิดอาการปวดศีรษะ สับสน ง่วงซึม น้ำหนักตัวเพิ่มขึ้นอย่างรวดเร็ว หรือมีปัญหาในการปัสสาวะ ควรรีบไปพบแพทย์ทันที
เก็บยาไว้ที่อุณหภูมิห้อง ให้ห่างจากความชื้น ความร้อน และแสงแดด โดยเก็บยาให้ห่างจากมือเด็กและสัตว์เลี้ยง
ผลข้างเคียงจากการใช้ยา Desmopressin
การใช้ยา Desmopressin อาจส่งผลให้เกิดผลข้างเคียงบางอย่าง เช่น ปวดศีรษะ เวียนศีรษะ หน้าแดง ปากแห้ง คลื่นไส้ และปวดท้อง หากอาการเหล่านี้ยังคงอยู่เป็นเวลานานหรือมีอาการแย่ลง ควรปรึกษาแพทย์ เพื่อหาวิธีการรักษาและบรรเทาอาการที่เหมาะสม
ในกรณีที่มีอาการรุนแรงดังต่อไปนี้ ควรแจ้งให้แพทย์ทราบโดยด่วน
มีสัญญาณของการ
แพ้ยา
เช่น ลมพิษ ผื่น คัน หายใจลำบาก อาการบวมบริเวณใบหน้า ริมฝีปาก ลิ้น และลำคอ เวียนศีรษะอย่างรุนแรง เป็นต้น
มี
ระดับ
โซเดียมในเลือดต่ำ
ทำให้เกิดอาการปวดศีรษะ เวียนศีรษะผิดปกติ สับสน เห็นภาพหลอน กล้ามเนื้อแข็งเกร็ง อ่อนแรงอย่างรุนแรง อ่อนเพลียผิดปกติ คลื่นไส้ อาเจียน หรือรู้สึกกระสับกระส่าย แต่มักพบได้น้อย
อาการรุนแรงอื่น ๆ เช่น หน้าแดง มีอาการบวม น้ำหนักตัวเพิ่มขึ้น ชัก หายใจตื้น หรือเวียนศีรษะคล้ายจะหมดสติ
อย่างไรก็ตาม หากผู้ป่วยพบผลข้างเคียงหรือความผิดปกติอื่นใดนอกเหนือจากนี้ ควรจดบันทึกและแจ้งให้แพทย์ทราบ เพื่อตรวจวินิจฉัยและรับการรักษาเพิ่มเติม
ดูเพิ่มเติมเกี่ยวกับ :