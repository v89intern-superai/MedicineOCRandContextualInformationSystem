รีบามิไพด์ (Rebamipide)
Rebamipide (รีบามิไพด์)
เป็นยารักษาแผลในกระเพาะอาหารและการอักเสบในเยื่อบุกระเพาะอาหาร โดยออกฤทธิ์เพิ่มปริมาณสารโพรสตาแกลนดิน (Prostaglandin E2) และเยื่อเมือกในกระเพาะอาหาร ช่วยปกป้องผิวกระเพาะอาหารจากกรดในกระเพาะอาหาร จึงอาจลดอาการอักเสบและฟื้นฟูแผลในกระเพาะอาหารได้ดีขึ้น
เกี่ยวกับยา
Rebamipide
กลุ่มยา
ยารักษา
แผลในกระเพาะอาหาร
ประเภทยา
ยาตามใบสั่งแพทย์
สรรพคุณ
รักษาแผลในกระเพาะอาหารและโรคกระเพาะอาหารอักเสบ
กลุ่มผู้ป่วย
ผู้ใหญ่
การใช้ยาในหญิงตั้งครรภ์และผู้ให้นมบุตร
Category C
จากการศึกษาในสัตว์พบว่า ทำให้เกิดความผิดปกติต่อตัวอ่อนในครรภ์สัตว์ แต่ไม่มีการศึกษาในมนุษย์ หรือไม่มีข้อมูลเพียงพอในการศึกษาทดลองในมนุษย์และสัตว์ ควรใช้ยาเมื่อพิจารณาแล้วว่ามีประโยชน์มากกว่าความเสี่ยงที่อาจเกิดขึ้นต่อทารกในครรภ์ และผู้ที่กำลังให้นมบุตรควรปรึกษาแพทย์ถึงความเสี่ยงก่อนการใช้ยานี้เช่นกัน
รูปแบบของยา
ยารับประทาน
คำเตือนในการใช้ยา
Rebamipide
เพื่อให้เกิดความปลอดภัยในการใช้ยา ผู้ป่วยควรระมัดระวังและปฏิบัติตามคำแนะนำต่อไปนี้
แจ้งให้แพทย์ทราบหากมีประวัติ
แพ้ยา
ส่วนประกอบของยา Rebamipide หรือยาชนิดอื่น ๆ
ผู้ป่วยที่มีปัญหาสุขภาพหรือประวัติทางสุขภาพใด ๆ ควรแจ้งให้แพทย์ทราบก่อนการใช้ยา Rebamipide
ผู้สูงอายุอาจไวต่อผลข้างเคียงจากตัวยามากกว่าช่วงวัยอื่น หากพบอาการข้างเคียงหรืออาการผิดปกติใด ๆ ควรแจ้งให้แพทย์ทราบ
หลีกเลี่ยงการขับขี่ยานพาหนะ การใช้เครื่องจักร หรือการทำกิจกรรมใด ๆ ที่จำเป็นต้องตื่นตัวอยู่ตลอดเวลา เนื่องจากยานี้อาจส่งผลให้ผู้ป่วยเวียนศีรษะหรือง่วงซึมได้
หลีกเลี่ยงการดื่มแอลกอฮอล์ขณะใช้ยานี้
ผู้ป่วยที่สงสัยว่าตั้งครรภ์ วางแผนจะตั้งครรภ์ กำลังตั้งครรภ์ หรืออยู่ระหว่างการให้นมบุตรควรปรึกษาแพทย์ถึงประโยชน์และความเสี่ยงก่อนใช้ยานี้
ปริมาณการใช้ยา Rebamipide
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยทั่วไปในการรักษา
แผลในกระเพาะอาหาร
และ
โรคกระเพาะอาหารอักเสบ
แพทย์จะให้ผู้ใหญ่รับประทานยาปริมาณ 100 มิลลิกรัม วันละ 3 ครั้ง ในตอนเช้า เย็น และก่อนนอน
การใช้ยา Rebamipide
ผู้ป่วยควรอ่านฉลากยาให้ละเอียดและใช้ยา Rebamipide ตามที่แพทย์สั่งอย่างเคร่งครัด ไม่ปรับเปลี่ยนปริมาณยาและระยะเวลาในการใช้ยาหรือหยุดใช้ยาด้วยตัวเอง ผู้ป่วยสามารถรับประทานยานี้พร้อมอาหารหรือไม่พร้อมอาหารก็ได้ แต่ควรรับประทานในเวลาเดียวกันของแต่ละวัน
ในกรณีที่ผู้ป่วยลืม
รับประทานยา
ควรรับประทานยาทันทีที่นึกขึ้นได้ หากใกล้ถึงช่วงเวลาของยารอบถัดไป ให้ข้ามไปรับประทานยาตามเวลาปกติ โดยห้ามเพิ่มปริมาณยาเป็นสองเท่า หากมีข้อสงสัยใด ๆ ควรปรึกษาแพทย์ก่อนเสมอ
ปฏิกิริยาระหว่างยา Rebamipide กับยาอื่น
ยา Rebamipride อาจทำปฏิกิริยากับยาที่สั่งจ่ายโดยแพทย์ ยาที่หาซื้อได้เอง วิตามิน หรือสมุนไพรบางชนิดจนส่งผลให้เกิดอาการไม่พึงประสงค์หรือทำให้ยามีประสิทธิภาพลดลง ผู้ป่วยที่กำลังใช้ยา วิตามิน สมุนไพร หรือผลิตภัณฑ์ใด ๆ จึงควรแจ้งให้แพทย์ทราบก่อนรับประทานยา Rebamipide เพื่อป้องกันผลกระทบที่อาจเกิดขึ้น
ผลข้างเคียงจากการใช้ยา Rebamipide
ยา Rebamipide อาจส่งผลให้เกิดผลข้างเคียงได้ เช่น เวียนศีรษะ มีอาการง่วงซึม
ปากแห้ง
ท้องผูก ท้องเสีย คลื่นไส้ อาเจียน เรอ รสชาติในปากผิดปกติ ท้องอืด หรือมีอาการคัน ซึ่งหากอาการเหล่านี้ไม่ดีขึ้นหรือทวีความรุนแรงยิ่งขึ้น ควรไปพบแพทย์
หากผู้ป่วยพบอาการรุนแรงหรืออาการผิดปกติดังต่อไปนี้ ควรหยุดใช้ยาแล้วรีบไปพบแพทย์โดยเร็ว
ผื่น ลมพิษ หายใจลำบาก และอาการบวมบริเวณใบหน้า ดวงตา หรือปาก
มี
ภาวะ
ช็อก
หรืออาการแพ้ปานกลาง ผู้ป่วยมักมีอาการเหงื่อออก ตัวเย็น ลมพิษ หรือหายใจลำบาก
มี
เม็ดเลือดขาวต่ำ
หรือเกล็ดเลือดต่ำ มักทำให้มีไข้ เจ็บคอ กำเดาไหล หรือเลือดออกตามไรฟัน
มีปัญหาตับทำงานบกพร่อง ทำให้มีอาการ
ตาเหลือง
ตัวเหลือง เบื่ออาหาร ปวดท้อง ปัสสาวะเป็นสีเข้ม เหนื่อยล้า หรืออาการบวมบริเวณขาหรือข้อเท้า แต่มักพบได้น้อยมาก