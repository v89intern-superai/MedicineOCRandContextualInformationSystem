กรดอะซีลาอิก (Azelaic Acid)
Azelaic Acid (กรดอะซีลาอิก)
เป็นกรดสกัดจากธรรมชาติที่นำมาใช้เป็นยารักษาสิวที่มีความรุนแรงน้อยถึงปานกลาง โดยตัวยาจะช่วยกำจัดแบคทีเรียที่เป็นสาเหตุของการเกิดสิว นอกจากนี้ สามารถใช้รักษาโรคผิวหนังอักเสบโรซาเชีย (Rosacea) โดยช่วยลดการอักเสบของผิวหนัง
เกี่ยวกับ Azelaic Acid
กลุ่มยา
ยากลุ่มกรดดีคาร์บอกซิลิก (Dicarboxylic Acids)
ประเภทยา
ยาตามใบสั่งแพทย์ ยาที่หาซื้อได้เอง
สรรพคุณ
รักษาสิวและโรคผิวหนังอักเสบโรซาเชีย
กลุ่มผู้ป่วย
เด็ก ผู้ใหญ่
รูปแบบของยา
ยาทาเฉพาะที่
การใช้ยาในหญิงตั้งครรภ์และผู้ให้นมบุตร
Category B
จากการศึกษาในสัตว์ ไม่พบความเสี่ยงในการทำให้เกิดความผิดปกติของตัวอ่อนในครรภ์สัตว์ แต่ไม่มีการศึกษาในมนุษย์หรืออาจพบผลไม่พึงประสงค์ในสัตว์ และยังไม่พบความเสี่ยงในมนุษย์เมื่อใช้ในช่วงสามเดือนแรกของการตั้งครรภ์ รวมทั้งไม่มีหลักฐานทางการศึกษาที่แสดงให้เห็นว่า มีความเสี่ยงเมื่อใช้ในช่วงหลังเดือนที่สามเป็นต้นไป และยาชนิดนี้อาจส่งผ่านน้ำนมไปสู่ทารกได้ สตรีที่อยู่ในช่วงให้นมบุตรควรปรึกษาแพทย์ก่อนการใช้ยา
คำเตือนในการใช้ยา
Azelaic Acid
ข้อควรทราบเพื่อความปลอดภัยก่อนการใช้ Azelaic Acid
แจ้งให้แพทย์และเภสัชกรทราบหากมีอาการ
แพ้ยา
หรือสารอื่น ๆ โดยเฉพาะ Azelaic Acid
แจ้งให้แพทย์ทราบเกี่ยวกับยา วิตามิน และสมุนไพรทุกชนิดที่กำลังใช้อยู่ เพราะมียาหลายชนิดที่อาจทำปฏิกิริยากับยานี้และก่อให้เกิดผลข้างเคียงหรือยามีประสิทธิภาพลดลง
แจ้งให้แพทย์ทราบถึงประวัติทางการแพทย์ โดยเฉพาะโรคหืด
ก่อนเข้ารับการผ่าตัดและการทำทันตกรรม ควรแจ้งให้แพทย์ทราบถึงการใช้ยาชนิดนี้ เนื่องจากผู้ป่วยอาจต้องหยุดใช้ Azelaic Acid ก่อนเข้ารับการผ่าตัด
หากกำลังตั้งครรภ์หรือให้นมบุตร ควรปรึกษาแพทย์ก่อนการใช้ Azelaic Acid เนื่องจากตัวยาอาจปนเปื้อนไปกับน้ำนม
ห้ามใช้ Azelaic Acid ในผู้ที่อายุต่ำกว่า 12 ปี
ผู้ที่มีผิวแพ้ง่าย ผิวไหม้แดดหรือผิวหนังอักเสบ ไม่ควรใช้ Azelaic Acid ยกเว้นแพทย์สั่ง
ปริมาณการใช้ Azelaic Acid
Azelaic Acid จะใช้ในเด็กอายุ 12 ปีขึ้นไปและผู้ใหญ่ ในการรักษา
สิว
ให้ใช้ Azelaic Acid รูปแบบเจลความเข้มข้น 15% หรือรูปครีมความเข้มข้น 20% ทาบาง ๆ บริเวณที่มีอาการ 2 ครั้งต่อวัน โดยระยะเวลาใช้ยาสูงสุดไม่ควรเกิน 6 เดือน
สำหรับการใช้ยา Azelaic Acid เพื่อรักษา
โรคผิวหนังอักเสบโรซาเชีย
ให้ใช้ Azelaic Acid รูปแบบเจลหรือโฟมความเข้มข้น 15% โดยทาบาง ๆ บริเวณที่มีอาการ 2 ครั้งต่อวัน
การใช้ Azelaic Acid
เพื่อความปลอดภัยในการใช้ Azelaic Acid ผู้ป่วยควรปฏิบัติตามคำแนะนำดังต่อไปนี้
ควรใช้ยาตามคำสั่งแพทย์หรือคำแนะนำบนฉลากยาอย่างเคร่งครัด ผู้ป่วยไม่ควรเพิ่มปริมาณหรือทาบ่อยกว่าที่แพทย์กำหนด หากมีข้อสงสัยควรสอบถามแพทย์หรือเภสัชกรก่อนใช้ยาเสมอ
ล้างมือ
ให้สะอาดทั้งก่อนและหลังการใช้ยา
ควรทำความสะอาดผิวบริเวณที่มีอาการและเช็ดผิวให้แห้งก่อนทายา
หลีกเลี่ยงการใช้นิ้วสัมผัสผิวหนังใกล้กับดวงตา ภายในปากและจมูก หากตัวยาสัมผัสโดนบริเวณดังกล่าว ควรรีบล้างออกด้วยน้ำสะอาดทันที และควรไปพบแพทย์หากเกิดการระคายเคือง เช่น เกิดรอยแดงหรือรู้สึกแสบมาก
ไม่ควรใช้พลาสเตอร์ปิดทับหลังทายา และไม่ควรแต่งหน้าขณะที่ยายังไม่แห้งดี
หลีกเลี่ยงการใช้ผลิตภัณฑ์ดูแลผิวที่มีส่วนผสมของแอลกอฮอล์ มะนาว เครื่องเทศ สารสมานผิว (Astringents) และสารอื่น ๆ ที่ก่อให้เกิดการระคายเคือง
หลีกเลี่ยงการใช้ยาชนิดอื่น ๆ ในบริเวณเดียวกันกับที่ใช้ Azelaic Acid
ควรหลีกเลี่ยงการรับประทานอาหารหรือเครื่องดื่มร้อน อาหารรสเผ็ดหรือเครื่องดื่มแอลกอฮอล์ เพราะอาจก่อให้เกิดรอยแดงบนผิวได้ง่าย
หากผู้ป่วยลืมทายา ให้ทาทันทีที่นึกขึ้นได้ หากใกล้ช่วงเวลาของยารอบถัดไป ให้ข้ามไปทาตามเวลาปกติ โดยห้ามเพิ่มปริมาณยาเป็น 2 เท่า
แจ้งให้แพทย์ทราบหากอาการไม่ดีขึ้นภายใน 1 เดือนหรือมีอาการที่รุนแรงขึ้นหลังการใช้ เนื่องจากอาการมักดีขึ้นในระยะเวลา 1 เดือนหลังการใช้ Azelaic Acid
หากผู้ป่วยกลืน Azelaic Acid หรือใช้ยาเกินกว่าปริมาณที่กำหนด ควรนำตัวส่งโรงพยาบาลทันทีเพราะอาจเป็นอันตรายได้
เก็บยาไว้ที่อุณหภูมิห้อง ห่างจากความชื้น ความร้อน แสงแดดและอากาศเย็นจัด โดยเก็บยาให้ห่างจากมือเด็กและควรปิดฝาให้สนิท
ผลข้างเคียงจากการใช้ Azelaic Acid
โดยทั่วไป Azelaic Acid อาจก่อให้เกิดผลข้างเคียงต่าง ๆ เช่น แสบ ปวดหรือเจ็บแปลบ คัน
ผิวแห้ง
เป็นสะเก็ด เกิดรอยแดง และเกิดการระคายเคือง หากอาการแย่ลงหรือมีอาการติดต่อกันเป็นเวลานาน ควรแจ้งให้แพทย์ทราบ
อย่างไรก็ตาม หากมีอาการดังต่อไปนี้ ควรไปพบแพทย์เพื่อเข้ารับการรักษาอย่างเร่งด่วน
มีอาการแพ้ยา ส่งผลให้มีผื่น
ลมพิษ
ใบหน้า ลิ้นและคอบวม และหายใจลำบาก
แสบ คัน เจ็บแปลบ ผิวแดง แห้งหรือลอกอย่างรุนแรง
เกิดแผลเปิด
ผิวเปลี่ยนสี
ตามัว
มี
ไข้
หัวใจเต้นเร็ว
มีปัญหาด้านการหายใจ
ปวดหรือบวมบริเวณข้อ หรือมีภาวะข้อติด
ดูเพิ่มเติมเกี่ยวกับ :