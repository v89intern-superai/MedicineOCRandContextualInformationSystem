Hydroxyzine (ไฮดรอกไซซีน)
Hydroxyzine (ไฮดรอกไซซีน)
เป็นยาในกลุ่มยาแก้แพ้ มีคุณสมบัติลดการทำงานของระบบประสาทส่วนกลาง ทำให้ร่างกายหลั่งสาร
แอนติฮีสตามีน
ซึ่งเป็นสารเคมีที่ร่างกายจะหลั่งออกมาเมื่อสัมผัสกับสารที่แพ้ ก่อให้เกิดอาการคัน และผื่น
ลมพิษ
ที่ผิวหนัง โดยยานี้จะช่วยบรรเทาอาการดังกล่าวได้ นอกจากนี้ ยาชนิดนี้ยังนำมาใช้เป็นยาระงับประสาท เพื่อช่วยลดความ
วิตกกังวล
และความเครียด มักใช้ร่วมกับยาชนิดอื่น ๆ ที่ให้ในระหว่างการผ่าตัด หรือหลังจากให้ยาสลบอีกด้วย
เกี่ยวกับยา Hydroxyzine
กลุ่มยา
ยาแก้แพ้
ประเภทยา
ยาตามใบสั่งแพทย์ ยาที่หาซื้อได้เอง
สรรพคุณ
รักษาอาการแพ้ และบรรเทาอาการวิตกกังวล
กลุ่มผู้ป่วย
เด็กและผู้ใหญ่
รูปแบบของยา
ยาฉีดเข้ากล้ามเนื้อ ยารับประทาน
คำเตือนการใช้ Hydroxyzine
ผู้ที่มีประวัติแพ้ยาดังกล่าว ยาเซทิริซีน หรือยา
เลโวเซทิริซีน
ไม่ควรใช้ยา Hydroxyzine
ผู้ที่มีปัญหาเกี่ยวกับหัวใจ เช่น
โรคหัวใจ
หัวใจเต้นช้าผิดจังหวะ หรือกลุ่มอาการคลื่นไฟฟ้าหัวใจผิดปกติแบบระยะคิวทียาว (Long QT Syndrome) ควรหลีกเลี่ยงการใช้ยาดังกล่าว
ผู้ที่เคยมีประวัติภาวะกล้ามเนื้อหัวใจขาดเลือด ควรแจ้งแพทย์ก่อนใช้ยานี้
ผู้ที่มีอาการทางเดินอาหารอุดตัน ควรปรึกษาแพทย์ก่อนใช้ยา
ผู้ที่มีปัญหาระบบทางเดินปัสสาวะ เช่น กระเพาะปัสสาวะอุดตัน หรือปัญหาอื่น ๆ เกี่ยวกับปัสสาวะควรหลีกเสี่ยงการใช้ยาโดยไม่ได้รับคำแนะนำจากแพทย์
ผู้ป่วยต้อหิน ควรแจ้งแพทย์ก่อนใช้ยานี้
ผู้ที่มีปัญหาเกี่ยวกับแร่ธาตุในร่างกายไม่สมดุล ควรแจ้งแพทย์ก่อนใช้ยา
สตรีมีครรภ์ไม่ควรใช้ยานี้ เพราะตัวยาอาจส่งผลให้เกิดความพิการแต่กำเนิดของทารกได้
สตรีมีที่วางแผนจะตั้งครรภ์ไม่ควรใช้ยานี้ และควรใช้ยาคุมกำเนิดในระหว่างการใช้ยานี้
สตรีที่อยู่ในช่วงให้นมบุตร ควรหลีกเลี่ยงการใช้ยาดังกล่าว หรือหากจำเป็นต้องใช้ยา Hydroxyzine ไม่ควรให้นมบุตร
ห้ามใช้ยานี้กับเด็กโดยไม่ได้รับคำแนะนำจากแพทย์
ปริมาณการใช้ยา Hydroxyzine
ชนิดฉีดเข้ากล้ามเนื้อ
รักษาอาการวิตกกังวล หรือตื่นตระหนก
ผู้ใหญ่
เบื้องต้นให้ยา 50-100 มิลลิกรัม อาจให้ซ้ำได้ทุก ๆ 4-6 ชั่วโมงหากจำเป็น
ช่วยในการผ่อนคลายผู้ป่วยก่อนหรือหลังผ่าตัด
ผู้ใหญ่
25-100 มิลลิกรัม
เด็ก
1.1 มิลลิกรัม ต่อน้ำหนักตัว 1 กิโลกรัม
ชนิดรับประทาน
ควบคุมอาการวิตกกังวล
ผู้ใหญ่
50-100 มิลลิกรัม วันละ 4 ครั้ง
ช่วยในการผ่อนคลายผู้ป่วยก่อนหรือหลังผ่าตัด
ผู้ใหญ่
50-100 มิลลิกรัม
เด็ก
600 ไมโครกรัม ต่อน้ำหนักตัว 1 กิโลกรัม
ช่วยในการผ่อนคลายผู้ป่วยก่อนหรือหลังผ่าตัด
ผู้ใหญ่
25-100 มิลลิกรัม
เด็ก
1.1 มิลลิกรัม ต่อน้ำหนักตัว 1 กิโลกรัม
รักษาอาการคันเฉียบพลัน โรคลมพิษเรื้อรัง และโรคผิวหนังอักเสบ
ผู้ใหญ่
เบื้องต้นรับประทาน 25 มิลลิกรัมก่อนนอน และสามารถเพิ่มได้ถึง 25 มิลลิกรัม วันละ 4 ครั้ง
เด็ก
อายุ 6 เดือน-6 ปี เบื้องต้นรับประทานวันละ 5-15 มิลลิกรัมต่อวัน สามารถเพิ่มได้ถึงวันละ 50 มิลลิกรัมต่อวัน
โดยแบ่งรับประทาน อายุ 6 ปีขึ้นไป เบื้องต้น รับประทาน 15-25 มิลลิกรัมต่อวัน
สามารถเพิ่มได้ถึงวันละ 50-100 มิลลิกรัมต่อวัน โดยแบ่งรับประทาน
การ
ใช้ยา H
ydroxyzine
ยา Hydroxyzine เป็นยาที่ควรใช้ภายใต้คำสั่งแพทย์ และใช้ตามเอกสารประกอบอย่างเคร่งครัด ซึ่งแพทย์จะเป็นผู้กำหนดปริมาณการใช้ยาแก่ผู้ป่วย ดังนั้น ผู้ป่วยไม่ลดหรือเพิ่มยาเองโดยไม่ได้รับคำแนะนำจากแพทย์ เพราะอาจทำให้เกิดอาการที่เป็นอันตราย เช่น ง่วงเหงาหาวนอนอย่างรุนแรง คลื่นไส้ อาเจียน สูญเสียการควบคุมของกล้ามเนื้อ หรือเกิดอาการชักได้
ยานี้เป็นยาที่ใช้ในระยะสั้นเท่านั้น ผู้ป่วยไม่ควรใช้ยาดังกล่าวติดต่อกันนานกว่า 4 เดือน เนื่องจากอาจส่งให้เกิดอาการไม่พึงประสงค์ได้ แต่หากใช้ยา Hydroxyzine แล้วอาการไม่ดีขึ้น หรือรุนแรงกว่าเดิมควรปรึกษาแพทย์ทันที ทั้งนี้การใช้ยาชนิดอื่น ๆ อาจส่งผลต่อยา Hydroxyzine ได้ เช่น ยานอนหลับ
ยาระงับปวดชนิดเสพติด (Narcotic Drug)
ยาคลายกล้ามเนื้อ (https://www.pobpad.com/ยาคลายกล้ามเนื้อ)
และยารักษาภาวะวิตกกังวล
โรคซึมเศร้า
หรือยากันชัก ซึ่งอาจทำให้เกิดอาการง่วงนอน หรือมีผลข้างเคียงอื่น ๆ ที่รุนแรงได้ จึงควรปรึกษาแพทย์ก่อนใช้ยาดังกล่าว
ในการใช้ยา หากผู้ป่วยลืมรับประทานยา ควรรีบรับประทานยาทันทีที่นึกได้ แต่หากใกล้กับเวลาในการใช้ยาครั้งต่อไป ควรรอให้ถึงเวลาก่อนแล้วค่อยรับประทานยาโดยไม่ต้องเพิ่มปริมาณเพื่อชดเชยกับยาที่ไม่ได้รับประทานในครั้งก่อน
สตรีมีครรภ์ควรหลีกเลี่ยงการใช้ยานี้ เพราะยาดังกล่าวอาจส่งผลต่อทารกในครรภ์ ทำให้เกิดความพิการแต่กำเนิดได้ โดยเฉพาะสตรีที่ตั้งครรภ์ในช่วงไตรมาสแรก หากต้องรักษาด้วยยาชนิดนี้ควรใช้ยาคุมกำเนิดควบคู่ไปด้วย ส่วนสตรีที่อยู่ในช่วงให้นมบุตร ยังไม่มีผลการยืนยันถึงความปลอดในการใช้ยา ดังนั้น ควรหลีกเลี่ยงการให้นมบุตรเพราะตัวยาอาจปนเปื้อนในน้ำนมแม่ได้
ทั้งนี้ ในกjรเก็บรักษายา ควรเก็บให้ห่างจากความชื้น และความร้อน เพราะอาจทำให้ยาเสื่อมสภาพได้
ผลข้างเคียงจากการใช้ยา Hydroxyzine
ยา Hydroxyzine เป็นยาที่มีผลข้างเคียงค่อนข้างมาก การใช้ยาโดยไม่ได้อยู่ภายในการดูแลของแพทย์อาจก่อให้อาการที่ไม่พึ่งประสงค์ ดังนี้
เจ็บ หรือแน่นหน้าอก
ไอ
กลืนลำบาก
วิงเวียนศีรษะ เป็นลม
หัวใจเต้นผิดปกติ
มีผื่นลมพิษ มีอาการคันที่ผิวหนัง
มีอาการบวมที่บริเวณรอบ ๆ ตา หรือใต้ตา ใบหน้า ริมฝีปาก หรือลิ้น
หายใจหอบสั้น
มีอาการเหนื่อยหรืออ่อนแรงผิดปกติ
นอกจากนี้ อาจพบผลข้างเคียงที่ไม่เป็นอันตราย อาจเกิดจากการที่ร่างกายปรับตัวเข้ากับการรักษาด้วยยาดังกล่าว อาการเหล่านี้มักพบได้น้อย คือ
อาการสั่นที่ แขน ขา มือ หรือเท้า
ตัวสั่น
ปากแห้ง
ปวดศีรษะ
ตาฝาด
หูแว่ว
หรือเกิดความรู้สึกเพี้ยน
ทั้งนี้หากอาการข้างต้นไม่มีทีท่าว่าจะทุเลา หรือทวีความรุนแรงขึ้น ควรรีบไปพบแพทย์
ดูเพิ่มเติมเกี่ยวกับ :