Oxytocin (ออกซิโทซิน)
Oxytocin (ออกซิโทซิน)
คือฮอร์โมนชนิดหนึ่งที่มีหน้าที่กระตุ้นการทำงานของมดลูก ซึ่งทางการแพทย์ได้นำมาใช้เพื่อกระตุ้นการคลอดหรือเพิ่มการบีบตัวของมดลูกในระหว่างการคลอดบุตร รวมทั้งใช้รักษาอาการตกเลือดหลังคลอด และกระตุ้นการทำงานของมดลูกในผู้หญิงที่มี
ภาวะ
แท้งคุกคาม
ยาชนิดนี้ต้องใช้ภายใต้คำแนะนำของแพทย์เท่านั้น เนื่องจากเป็นยาอันตราย
เกี่ยวกับยา Oxytocin
กลุ่มยา
ยาฮอร์โมน
ประเภทยา
ยาตามใบสั่งแพทย์
สรรพคุณ
กระตุ้นการคลอดและรักษาอาการตกเลือด
กลุ่มผู้ป่วย
ผู้ใหญ่
รูปแบบของยา
ยาฉีด
คำเตือนในการใช้ยา Oxytocin
หลีกเลี่ยงการใช้ Oxytocin หากผู้ป่วยมีประวัติแพ้ยานี้
แจ้งให้แพทย์ทราบก่อนใช้ยานี้หากป่วยเป็นโรคเริมที่อวัยวะเพศ โรคเบาหวาน ความดันโลหิตสูง หัวใจเต้นผิดจังหวะ โรคมะเร็งบริเวณเชิงกราน หรือมีการติดเชืื้อในมดลูก
ผู้ที่เคยตั้งครรภ์มาแล้วมากกว่า 5 ครั้ง ควรปรึกษาแพทย์ก่อนใช้ยา
หญิงตั้งครรภ์ที่มีปัญหาเกี่ยวกับกระดูกเชิงกรานเล็กหรือเคยเข้ารับการผ่าตัดบริเวณเชิงกรานหรือมดลูก ควรปรึกษาแพทย์ก่อนใช้ยานี้
ห้ามสตรีมีครรภ์ใช้ยานี้โดยไม่ได้รับคำแนะนำจากแพทย์ และขณะใช้ยาต้องอยู่ภายใต้การดูแลของผู้เชี่ยวชาญอย่างใกล้ชิด
หญิงตั้งครรภ์ที่มีอายุครรภ์น้อยกว่า 37 สัปดาห์ ควรปรึกษาแพทย์ก่อนใช้ยานี้
หญิงที่อยู่ในช่วงให้นมบุตรควรแจ้งให้แพทย์ทราบก่อนใช้ยานี้
ปริมาณการใช้ยา Oxytocin
รักษาอาการ
ตกเลือด
หลังคลอดบุตร
ให้ยา 10-40 ยูนิต ผสมกับ
สารน้ำ
1,000 มิลลิลิตร ในอัตราที่สามารถควบคุมการบีบตัวของกล้ามเนื้อมดลูก
กระตุ้นการคลอด
ให้ยา 1-2 มิลลิยูนิตต่อนาที โดยปรับเพิ่มปริมาณยาได้ทุก ๆ
30 นาทีจนกว่ามดลูกจะบีบตัว 3-4 รอบในช่วง 10 นาที ไม่ควรให้ยาเกิน 32 มิลลิยูนิตต่อนาที และไม่ควรเกิน 5 ยูนิตต่อวัน ห้ามให้ยานี้ในช่วง 6 ชั่วโมงแรกหลังจากให้ยาโพรสตาแกลนดิน (Prostaglandin) ทางช่องคลอด ควรคอยสังเกตการบีบตัวของมดลูกและอัตราการเต้นของหัวใจทารกอย่างต่อเนื่อง เมื่อเริ่มเข้าสู่ภาวะคลอดแล้วจึงค่อย ๆ หยุดให้ยา
การใช้ยา Oxytocin
Oxytocin เป็นยาที่ให้ผ่านทางหลอดเลือดดำ ผู้ป่วยจึงต้องได้รับยาดังกล่าวตามคำแนะนำของแพทย์และภายในโรงพยาบาลเท่านั้น
ซึ่งก่อนใช้ยาผู้ป่วยต้องแจ้งให้แพทย์ทราบถึงปัญหาสุขภาพและประวัติการแพ้ยา รวมทั้งแจ้งเกี่ยวกับยาชนิดอื่น ๆ ที่กำลังใช้อยู่
แพทย์จะพิจารณาปริมาณและระยะเวลาในการใช้ยา Oxytocin จากปัจจัยต่าง ๆ เช่น การบีบตัวของมดลูก หรืออาการอื่น ๆ ของผู้ป่วยหลังจากให้ยานี้ และต้องมีการเฝ้าสังเกตอัตราการเต้นของหัวใจทารก เพื่อเตรียมรับมือกับผลข้างเคียงจากการใช้ยาที่อาจเกิดขึ้นกับทารก
ผลข้างเคียงจากการใช้ยา Oxytocin
ยา Oxytocin อาจก่อให้เกิดผลข้างเคียงอันไม่พึงประสงค์ ผู้ป่วยควรแจ้งให้แพทย์หรือพยายาลทราบหากมีอาการผิดปกติใด ๆ ในระหว่างที่ได้รับยา ผลข้างเคียงของยา Oxytocin ที่พบได้บ่อย มีดังนี้
ผิวหนังบริเวณที่ฉีดยาแดงหรือระคายเคือง
คลื่นไส้ อาเจียน
มีอาการปวดหรือปวดบีบที่ท้อง
มดลูกบีบตัวรุนแรงและบ่อยครั้งขึ้น
คัดจมูก
มีอาการปวดหรือระคายเคืองบริเวณไซนัส
หากพบผลข้างเคียงที่เป็นอันตรายต่อไปนี้ควรแจ้งแพทย์ทันทีเพื่อความปลอดภัย
หัวใจเต้นผิดปกติ
เจ็บหรือแน่นบริเวณหน้าอก
หายใจถี่ หรือหายใจมีเสียงหวีด
เกิด
ลมพิษ
ผื่น หรือมีอาการคัน
มี
เลือดออกทางช่องคลอด
มากขึ้น หรือเลือดไหลไม่หยุด
มีอาการมึนงง สับสน
ปวดศีรษะอย่างรุนแรงหรือปวดอย่างต่อเนื่อง
ชัก
เกิดภาพหลอน
อาเจียนอย่างรุนแรง
เป็นตะคริวที่กล้ามเนื้อ
อ่อนเพลียหรืออ่อนแรงมากผิดปกติ
ทรงตัวไม่อยู่ หรือมีปัญหาในการเคลื่อนไหวร่างกาย
ตรวจพบความดันโลหิตขึ้นสูงถึงขึ้นเป็นอันตราย
นอกจากนี้ หากมีอาการของการได้รับ Oxytocin ในปริมาณมากเกินกว่าที่กำหนด ได้แก่ กระสับกระส่าย สั่น ง่วงนอน ตอบสนองช้า พูดไม่ชัด และหมดสติ ผู้ป่วยควรขอความช่วยเหลือจากแพทย์ทันทีเช่นกัน
ดูเพิ่มเติมเกี่ยวกับ :
Sheehan Syndrome
ตกเลือด
เลือดออกทางช่องคลอด