Carvedilol (คาร์วีไดลอล)
Carvedilol (คาร์วีไดลอล) คือยาที่ใช้รักษาอาการความดันโลหิตสูง ภาวะหัวใจล้มเหลว หรือภายหลังการเจ็บหน้าอกจากหัวใจขาดเลือด ทั้งยังอาจใช้รักษาอาการอื่น ๆ นอกเหนือจากที่กล่าวไว้ข้างต้นเช่นกัน
Carvedilol เป็นยาในกลุ่มปิดกั้นเบต้า (Beta Blockers)
มีคุณสมบัติชะลออัตราการเต้นของหัวใจ และทำให้หัวใจสูบฉีดเลือดไปทั่วร่างกายได้ดีขึ้นขึ้น การใช้ยานี้มีข้อควรรู้ก่อนการใช้ยา วิธีใช้ยา และผลข้างเคียงที่ควรทราบ เพื่อการใช้ยาที่มีประสิทธิภาพและปลอดภัย
เกี่ยวกับ Carvedilol
กลุ่มยา
ยากลุ่มปิดกั้นเบต้า
(Beta Blockers)
ประเภทยา
ยาตามใบสั่งแพทย์
สรรพคุณ
รักษา
ภาวะหัวใจล้มเหลว
และ
ลดความดันโลหิต
กลุ่มผู้ป่วย
ผู้ใหญ่
การใช้ยาในหญิงตั้งครรภ์
Category C
จากการศึกษาในสัตว์พบว่า ทำให้เกิดความผิดปกติต่อตัวอ่อนในครรภ์สัตว์ แต่ไม่มีการศึกษาในมนุษย์ หรือไม่มีข้อมูลเพียงพอในการศึกษาทดลองในมนุษย์และสัตว์ ควรใช้ยาเมื่อพิจารณาแล้วว่า มีประโยชน์มากกว่าความเสี่ยงที่อาจเกิดขึ้นต่อทารกในครรภ์
แพทย์มักจะประเมินถึงคุณสมบัติที่ช่วยในการรักษาและความเสี่ยงที่อาจเกิดขึ้น เนื่องจากอาจส่งผลกระทบต่อทารกในครรภ์หรือก่อให้เกิดภาวะแทรกซ้อนเกี่ยวกับปอดและหัวใจในทารกแรกเกิด จึงควรงดใช้ยาเป็นเวลา 2–3 วันก่อนกำหนดคลอด มิเช่นนั้นทารกอาจต้องได้รับการดูแลจากแพทย์อย่างใกล้ชิดเป็นเวลา 2–3 วัน
การใช้ยาในผู้ให้นมบุตร
ผู้ป่วยที่ให้นมบุตรควรปรึกษาแพทย์เช่นกันว่าควรหยุดรับประทานยาหรือให้นมบุตรหรือไม่ เนื่องจากยาอาจซึมเข้าสู่น้ำนมและส่งผลกระทบต่อทารกได้
รูปแบบของยา
ยารับประทานชนิดเม็ดและแคปซูล
คำเตือนในการใช้ยา Carvedilol
ควรแจ้งให้แพทย์ทราบเกี่ยวกับประวัติการแพ้ยา
อาหาร
หรือสารต่าง ๆ รวมทั้งยา ผลิตภัณฑ์สมุนไพร และอาหารเสริมที่ผู้ป่วยใช้ในปัจจุบันทั้งหมด เพื่อปรับขนาดยาให้เหมาะสมและหลีกเลี่ยงผลข้างเคียงที่อาจเกิดขึ้น
ไม่ควรใช้ยาในผู้ป่วยที่มี
อาการหอบหืด
ถุงลมโป่งพอง
หลอดลมอักเสบ
กลุ่มอาการซิคไซนัส (Sick Sinus Syndrome) หรือหัวใจเต้นช้า เว้นแต่ได้รับการติดตั้งเครื่องกระตุ้นหัวใจ (Pacemeker)
ผู้มีปัญหาเกี่ยวกับการไหลเวียนของโลหิต
ความดันโลหิตต่ำ
อาการเจ็บหน้าอกโดยไม่มีสาเหตุ หรือเนื้องอกบริเวณต่อมหมวกไต โรคเบาหวาน อาการอื่น ๆ ที่ทำให้ระดับน้ำตาลในเลือดต่ำหรือ
ไทรอยด์เป็นพิษ
(Hyperthyroidism) ควรแจ้งให้แพทย์ทราบ
ก่อนเข้ารับการผ่าตัดและการผ่าตัดทางทันตกรรม ผู้ป่วยควรแจ้งให้แพทย์ทราบว่ากำลังใช้ยานี้ โดยเฉพาะการผ่าตัด
ต้อกระจก
ซึ่งอาจส่งผลกระทบต่อรูม่านตาระหว่างการผ่าตัด แพทย์จึงอาจขอให้ผู้ป่วยงดใช้ยาชั่วคราว อย่างไรก็ตาม ผู้ป่วยห้ามงดหรือหยุดยาโดยไม่ปรึกษาแพทย์ เนื่องจากอาจทำให้อาการแย่ลงได้
ผู้ป่วยควรหลีกเลี่ยงการขับรถหรือกิจกรรมที่ต้องใช้ความตื่นตัวตลอดเวลา และไม่ควรเปลี่ยนอิริยาบถจากการนั่งหรือนอนในทันที โดยควรลุกขึ้นยืนช้า ๆ ด้วยความระมัดระวัง เนื่องจากอาจเกิดอาการมึนหัวจากฤทธิ์ของยาได้
ผู้ป่วยที่ใส่
คอนแทคเลนส์
อาจมีอาการตาแห้ง
ปริมาณการใช้ยา Carvedilol
ปริมาณยาและรูปแบบของยาอาจแตกต่างกันไปขึ้นอยู่กับอายุ ความรุนแรงและอาการที่ต้องการรักษาประกอบกับยาที่ผู้ป่วยใช้ในปัจจุบันและการตอบสนองต่อปริมาณยาที่ได้รับในครั้งแรก ซึ่งมีรายละเอียดดังต่อไปนี้
1. ความดันโลหิตสูง
ปริมาณเริ่มต้น 12.5 มิลลิกรัม 1 ครั้งต่อวัน หลังจาก 2 วันอาจค่อยเพิ่มยาจนถึงปริมาณ 25 มิลลิกรัม 1 ครั้งต่อวันหลังจากใช้ยาต่อเนื่องอย่างน้อย 2 สัปดาห์ อาจค่อย ๆ เพิ่มยาจนถึงปริมาณสูงสุดไม่เกิน 50 มิลลิกรัม 1 ครั้งต่อวัน
2. อาการภาวะหัวใจล้มเหลว
ปริมาณเริ่มต้น 3.125 มิลลิกรัม 2 ครั้งต่อวันเป็นเวลา 2 สัปดาห์ หรือ 6.25 มิลลิกรัม 2 ครั้งต่อวันหากผู้ป่วยสามารถรับได้ ตามด้วย 12.5 มิลลิกรัม 2 ครั้งต่อวัน และ 25 มิลลิกรัม 2 ครั้งต่อวัน
หากผู้ป่วยอาการไม่รุนแรงมาก ปริมาณสูงสุดไม่เกิน 25 มิลลิกรัม 2 ครั้งต่อวัน สำหรับผู้ป่วยที่มีน้ำหนักต่ำกว่า 85 กิโลกรัม ปริมาณสูงสุดไม่เกิน 50 มิลลิกรัม 2 ครั้งต่อวัน สำหรับผู้ป่วยที่มีน้ำหนัก 85 กิโลกรัมขึ้นไป
3. ภาวะเจ็บเค้นอกเรื้อรัง (Chronic Stable Angina)
ปริมาณเริ่มต้น 12.5 มิลลิกรัม 2 ครั้งต่อวัน เป็นเวลา 2 วัน จากนั้น แพทย์อาจให้เพิ่มเป็น 25 มิลลิกรัม 2 ครั้งต่อวันหลังจากใช้ยาต่อเนื่องอย่างน้อย 2 สัปดาห์ โดยปริมาณสูงสุดไม่เกิน 100 มิลลิกรัมต่อวัน
4. ความผิดปกติของหัวใจห้องล่างซ้าย
ปริมาณเริ่มต้น 6.25 มิลลิกรัม 2 ครั้งต่อวัน หากผู้ป่วยรับได้ แพทย์สามารถเพิ่มปริมาณยาเป็น 12.5 มิลลิกรัม 2 ครั้งต่อวันหลังจาก 3–10 วันไปจนถึง 25 มิลลิกรัม 2 ครั้งต่อวัน
การใช้ยา Carvedilol
ผู้ป่วยควร
ใช้ยา
ตามคำแนะนำของแพทย์อย่างเคร่งครัด แพทย์อาจเปลี่ยนแปลงปริมาณยาซึ่งขึ้นกับอาการของผู้ป่วย ซึ่งอาจแตกต่างกันในแต่ละคน ผู้ป่วยจึงห้ามลดหรือเพิ่มปริมาณยาหรือปรับเปลี่ยนระยะเวลาด้วยตนเองหากไม่มีการแนะนำจากแพทย์ และไม่ควรหยุดใช้ยากะทันหัน เนื่องจากอาจส่งผลให้อาการรุนแรงขึ้น
กรณีลืมรับประทานยา ผู้ป่วยสามารถรับประทานยาได้ทันที แต่หากใกล้เวลารับประทานยาในรอบถัดไป ให้ผู้ป่วยข้ามไปรับประทานยาในรอบถัดไป โดยไม่ต้องเพิ่มปริมาณยาเป็น 2 เท่าและควรรับประทานยาในเวลาเดิมทุกวัน ทั้งนี้ การ
รับประทานยาเกินขนาด
อาจก่อให้เกิดภาวะหัวใจเต้นผิดปกติ หายใจติดขัด มึนงง อ่อนแอ หน้ามืด หรือเกิดอาการชักได้ ยานี้ควรเก็บยาไว้ในอุณหภูมิห้องให้ห่างจากความชื้นและความร้อน
ปฏิกิริยาระหว่างยา Carvedilol กับยาอื่น
ยา Carvedilol อาจทำปฏิกิริยากับยาอื่น ซึ่งอาจลดประสิทธิภาพของยา Carvedilol หรือยาอื่นที่ผู้ป่วยใช้รักษาโรคอื่นอยู่ ตัวอย่างยาที่ทำปฏิกิริยากับยา Carvedilol เช่น
ยารักษาความดันโลหิตสูงและภาวะเจ็บหน้าอก เช่น
ดิลไทอะเซม
(Diltiazem) เวอราปามิล (Verapamil)
ยา
ไซโคลสปอริน
(Cyclosporine) ซึ่งเป็นยากดภูมิคุ้มกัน
ยา
ไรแฟมพิซิน
(Rifampicin) ที่ใช้รักษาวัณโรค
ยารักษาภาวะหัวใจเต้นผิดจังหวะ เช่น
ไดจอกซิน
(Digoxin)
ยาลดความดันโลหิต เช่น โคลนิดีน (Clonidine)
นอกจากยาข้างต้น ผู้ที่ใช้ยาใด ๆ ควรแจ้งให้แพทย์ทราบก่อนเสมอ เพราะยาบางตัวอาจส่งผลต่อระดับความดันโลหิตได้
ผลข้างเคียงจากการใช้ยา Carvedilol
ผลข้างเคียงทั่วไปที่อาจเกิดขึ้นจากการใช้ยา Carvedilol ได้แก่ อ่อนเพลีย
หน้ามืด
ตาแห้ง ท้องเสีย น้ำหนักขึ้น
บางคนอาจเกิดผลข้างเคียงรุนแรง ซึ่งผู้ป่วยควรไปพบแพทย์ ได้แก่
ไอแห้ง เจ็บหน้าอก แน่นหน้าอก
ปัสสาวะบ่อย
มองเห็นไม่ชัดเจน
หน้ามืดคล้ายจะเป็นลม
หัวใจเต้นช้าลงหรือไม่สม่ำเสมอ
น้ำหนักลด
หรือเพิ่มขึ้นอย่างรวดเร็ว
หายใจติดขัดหรือลำบาก แม้ออกกำลังกายเพียงเล็กน้อย
นอกจากนี้ บางคนอาจอาการ
แพ้ยา
ได้ เช่น ลมพิษขึ้น มือเท้าเย็นหรือมีอาการชา ริมฝีปาก ใบหน้า ลิ้นหรือคอบวม ซึ่งหากเกิดอาการดังต่อไปนี้ ควรพบแพทย์โดยด่วน