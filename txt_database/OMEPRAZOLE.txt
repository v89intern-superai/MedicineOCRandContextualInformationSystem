โอเมพราโซล (Omeprazole)
โอเมพราโซล (Omeprazole)
เป็นยาลดการหลั่งกรดในกระเพาะอาหาร ใช้รักษาอาการกรดไหลย้อนหรือโรคที่มีกรดในกระเพาะอาหารมากเกินไป รวมถึงโรคหลอดอาหารอักเสบจากกรดในกระเพาะ และยังใช้ควบคู่กับยาปฏิชีวนะ เพื่อรักษาแผลในกระเพาะอาหารที่เกิดจากการติดเชื้อแบคทีเรียเฮลิโคแบคเตอร์ไพโลไร (H. pylori)
เกี่ยวกับยา Omeprazole
กลุ่มยา
ยายับยั้งการหลั่งกรด (Proton Pump Inhibitors)
ประเภทยา
ยาตามใบสั่งแพทย์
ยาหาซื้อได้เอง
สรรพคุณ
รักษาโรคกรดไหลย้อน และแผลในกระเพาะอาหาร
กลุ่มผู้ป่วย
เด็กและผู้ใหญ่
การใช้ยาในหญิงตั้งครรภ์และผู้ให้นมบุตร
Category C
จากการศึกษาในสัตว์พบว่า ทำให้เกิดความผิดปกติต่อตัวอ่อนในครรภ์สัตว์ แต่ไม่มีการศึกษาในมนุษย์ หรือไม่มีข้อมูลเพียงพอในการศึกษาทดลองในมนุษย์และสัตว์ ควรใช้ยาเมื่อพิจารณาแล้วว่ามีประโยชน์มากกว่าความเสี่ยงที่อาจเกิดขึ้นต่อทารกในครรภ์ ผู้ที่กำลังตั้งครรภ์ วางแผนตั้งครรภ์ และผู้ที่กำลังให้นมบุตร จึงควรปรึกษาแพทย์ก่อนการใช้ยา เนื่องจากตัวยาอาจซึมผ่านน้ำนมมารดาและเป็นอันตรายต่อทารกได้
รูปแบบของยา
ยารับประทาน ยาฉีด
คำเตือนในการใช้ยา
Omeprazole
เพื่อให้เกิดความปลอดภัยในการใช้ยา ผู้ใช้ยาควรระมัดระวังและปฏิบัติตามคำแนะนำต่อไปนี้
แ
จ้งให้แพทย์ทราบหากมีประวัติแพ้ยา ส่วนประกอบของยา Omeprazole หรือยาชนิดอื่น ๆ
ผู้ป่วยที่มีปัญหาสุขภาพหรือประวัติทางสุขภาพใด ๆ ควรแจ้งให้แพทย์ทราบก่อนการใช้ยา เช่น โรคตับ
โรคหัวใจ
โรคกระดูกพรุน หรือระดับแมกนีเซียมในเลือดต่ำ
ห้ามใช้ยา Omeprazole ในผู้ที่แพ้ยานี้หรือยากลุ่มเบนซิมิดาโซล (Benzimidazole) เช่น อัลเบนดาโซล (Albendazole) มีเบนดาโซล (Mebendazole)
แลนโซพราโซล
(Lansoprazole) แพนโทพราโซล (Pantoprazole) และราบีพราโซล (Rabeprazole)
รวมถึงผู้ใช้ยาต้านเชื้อเอชไอวี (HIV) มีปัญหาในการหายใจหรือไต
ยา Omeprazole อาจทำให้เสี่ยงต่อกระดูกเอว สะโพก และกระดูกสันหลังแตกหรือหักได้ โดยเฉพาะผู้ที่ใช้ยาปริมาณมากหรือเป็นเวลานาน หรือผู้ที่อายุ 50 ปีขึ้นไป
ยานี้อาจทำให้
ขาด
วิตามินบี 12
เมื่อใช้ติดต่อนานเกิน 3 ปี หากต้องใช้ยาเป็นเวลานานควรปรึกษาแพทย์
ห้ามซื้อมารับประทานเองโดยไม่ปรึกษาแพทย์ หากมีอาการเจ็บเวลากลืนอาหาร อาเจียนคล้ายเลือด อุจจาระเป็นเลือดหรือสีดำ เจ็บหน้าอกบ่อย แสบร้อนกลางอกมานานกว่า 3 เดือน แสบร้อนกลางอกและหายใจดังหวีด
น้ำหนักลด
โดยไม่ทราบสาเหตุ
ปวดท้อง หรือคลื่นไส้
หญิงตั้งครรภ์หรือกำลังวางแผนมีบุตรควรปรึกษาแพทย์ก่อนใช้ยา
หญิงให้นมบุตรไม่ควรรับประทานโดยไม่ได้รับคำแนะนำจากแพทย์ เพราะยานี้สามารถผ่านสู่น้ำนมและเป็นอันตรายต่อลูกได้
ห้ามให้เด็กอายุต่ำกว่า 1 ปีรับประทานยานี้โดยไม่ปรึกษาแพทย์
ปริมาณการใช้ยา Omeprazole
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยตัวอย่างการใช้ยา Omeprazole เพื่อรักษาโรคกรดไหลย้อนและปัญหาสุขภาพต่าง ๆ มีดังนี้
โรคกรดไหลย้อน
ตัวอย่างการใช้ยา Omeprazole เพื่อรักษา
โรคกรดไหลย้อน
เด็กอายุ 1 ขึ้นไป
ที่มีน้ำหนัก 10–20 กิโลกรัม รับประทานยาในปริมาณ 10 มิลลิกรัม หากจำเป็นอาจเพิ่มปริมาณยาได้ถึง 20 มิลลิกรัม วันละ 1 ครั้ง ติดต่อกัน 4–8 สัปดาห์
เด็กอายุ 2 ปีขึ้นไป
ที่มีน้ำหนักมากกว่า 20 กิโลกรัม รับประทานยาในปริมาณ 20 มิลลิกรัม หากจำเป็นอาจเพิ่มปริมาณยาได้ถึง 40 มิลลิกรัม วันละ 1 ครั้ง ติดต่อกัน 4–8 สัปดาห์
ผู้ใหญ่
รับประทานยาในปริมาณ 20 มิลลิกรัม วันละ 1 ครั้ง ติดต่อกัน 4–8 สัปดาห์ หากมีอาการรุนแรงให้รับประทานยา 40 มิลลิกรัม วันละ 1–2 ครั้ง ติดต่อกัน 8 สัปดาห์ โดยปริมาณยาต่อเนื่องจะอยู่ที่ 10 มิลลิกรัม วันละ 1 ครั้ง หากจำเป็นอาจเพิ่มปริมาณยาถึง 20–40 มิลลิกรัม วันละ 1 ครั้ง
แผลในกระเพาะอาหาร
ตัวอย่างการใช้ยา Omeprazole เพื่อรักษา
แผลในกระเพาะอาหาร
ผู้ใหญ่
รับประทานยาในปริมาณ 20 หรือ 40 มิลลิกรัม วันละ 1 ครั้ง ติดต่อกัน 4–8 สัปดาห์ โดยปริมาณยาต่อเนื่องจะอยู่ที่ 10–20 มิลลิกรัม วันละ 1 ครั้ง และอาจเพิ่มปริมาณยาถึง 40 มิลลิกรัมตามการตอบสนองต่อยา
แผลจากยาแก้ปวดกลุ่มเอ็นเสด (NSAID)
ตัวอย่างการใช้ยา Omeprazole เพื่อรักษาแผลจาก
ยาแก้ปวด
กลุ่มเอ็นเสด
ผู้ใหญ่
รับประทานยาปริมาณ 20 มิลลิกรัม วันละ 1 ครั้ง ติดต่อกันถึง 8 สัปดาห์ โดยปริมาณยาต่อเนื่องจะอยู่ที่ 20 มิลลิกรัม วันละ 1 ครั้ง
แผลในกระเพาะอาหารจากโรคติดเชื้อเอชโพโลไร (Helicobacter Pylori)
ตัวอย่างการใช้ยา Omeprazole เพื่อรักษาแผลในกระเพาะอาหารจาก
โรคติดเชื้อเอชโพโลไร
เด็กอายุมากกว่า 4 ปี
ที่มีน้ำหนัก 15–30 กิโลกรัม รับประทานยาปริมาณ 10 มิลลิกรัม วันละ 2 ครั้ง น้ำหนัก 31 ถึงมากกว่า 40 กิโลกรัม รับประทานยาปริมาณ 20 มิลลิกรัม วันละ 2 ครั้ง โดยอาจรับประทานร่วมกับยาอะม็อกซี่ซิลลิน (Amoxicillin) และยาคลาริโทรมัยซิน (Clarithromycin) ติดต่อกัน 1 สัปดาห์
ผู้ใหญ่
รับประทานยาปริมาณ 20 มิลลิกรัม วันละ 2 ครั้งหรือ 40 มิลลิกรัม วันละ 1 ครั้ง ติดต่อกัน 1 สัปดาห์ โดยรับประทานร่วมกับยาคลาริโทรมัยซิน และยาอะม็อกซี่ซิลลินหรือยาเมโทรนิดาโซล (Metronidazole)
กลุ่มอาการโซลลิงเจอร์-เอลลิสัน (Zollinger-Ellison Syndrome)
ตัวอย่างการใช้ยา Omeprazole เพื่อรักษา
กลุ่มอาการโซลลิงเจอร์-เอลลิสัน
ผู้ใหญ่
เริ่มรับประทานยาปริมาณ 60 มิลลิกรัม ปริมาณยาปกติจะอยู่ที่ 20–120 มิลลิกรัมต่อวัน หากปริมาณตั้งแต่ 80 มิลลิกรัมขึ้นไป ควรแบ่งรับประทาน 2 ครั้ง
ยา Omeprazole ยังมีใช้ในรูปแบบยาฉีดเพื่อรักษาโรคกรดไหลย้อน แผลในกระเพาะอาหาร แผลในกระเพาะอาหารจากโรคติดเชื้อเอชโพโลไร และแผลจากยาแก้ปวดกลุ่มเอ็นเสด และรักษากลุ่มอาการโซลลิงเจอร์-เอลลิสัน โดยจะปรับปริมาณยาตามอาการและการตอบสนองของผู้ป่วย
การใช้ยา Omeprazole
หากใช้ยาโอเมพราโซลควบคู่กับ
ยาปฏิชีวนะ
ผู้ป่วยควรรับประทานยาตามแพทย์สั่ง อ่านคำแนะนำการใช้ยาทั้ง 2 ชนิดให้ละเอียด อย่าเปลี่ยนปริมาณหรือตารางการรับประทานยาเอง แม้ว่าอาการจะดีขึ้นแล้วก็ตาม ก็ควรรับประทานให้ครบกำหนดตามแพทย์สั่ง เพื่อให้แน่ใจว่าหายติดเชื้อดีแล้ว
ยาเม็ดควรรับประทานโดยกลืนลงไปทั้งเม็ด อย่ากัดหรือเคี้ยวก่อนกลืน ส่วนยาแคปซูลควรรับประทานก่อนมื้ออาหาร 30 นาทีถึง 1 ชั่วโมง หรือรับประทานตามแพทย์สั่ง ในกรณีที่ใช้แล้วอาการไม่ดีขึ้นหรือแย่ลงควรแจ้งให้แพทย์ทราบ
หากผู้ป่วยลืมรับประทานยา ให้รับประทานทันทีที่นึกขึ้นได้ หากใกล้ถึงช่วงเวลาของยารอบถัดไป ให้ข้ามไปรับประทานยาตามเวลาปกติ ห้ามเพิ่มปริมาณยาเป็นสองเท่า และควรรีบไปพบแพทย์ทันทีหาก
ใช้ยาเกินปริมาณ
ที่กำหนดและเกิดอาการที่รุนแรง
ปฏิกิริยาระหว่างยา Omeprazole กับยาอื่น
เนื่องจากยา Omeprazole อาจทำปฏิกิริยากับยาที่แพทย์สั่งจ่าย ยาหาซื้อได้เอง วิตามิน หรือสมุนไพรบางชนิดจนเกิดอาการไม่พึงประสงค์หรือทำให้ยามีประสิทธิภาพลดลง เช่น
ยาปฏิชีวนะ เช่น ยาอะม็อกซี่ซิลลิน ยาคลาริโทรมัยซิน และยาไรแฟมพิน (Rifampin)
ยารักษาโรคข้ออักเสบรูมาตอยด์
และโรคสะเก็ดเงิน เช่น ยาเมโธเทรกเซท (Methotrexate)
ยาป้องกันลิ่มเลือด เช่น ยาโคลพิโดเกรล (Clopidogrel) หรือยาวาร์ฟาริน (Warfarin)
ยาโรคหัวใจ เช่น ยาไดจอกซิน (Digoxin)
ยาต้านเชื้อรา เช่น ยาคีโตโคนาโซล (Ketoconazole) หรือยาไอทราโคนาโซล (Itraconazole)
ยาขับปัสสาวะ
ยาต้านไวรัสเอชไอวีบางชนิด
สมุนไพร
เซนต์จอห์นเวิร์ต
(St. John's Wort)
ตัวอย่างยาและสมุนไพรดังข้างต้นเป็นเพียงส่วนหนึ่งที่อาจทำปฏิกิริยากับยา Omeprazole เท่านั้น หากผู้ป่วยกำลังใช้ยาหรือผลิตภัณฑ์ใด ๆ อยู่ ควรแจ้งให้แพทย์และเภสัชกรทราบก่อนเสมอ เพื่อความปลอดภัยต่อร่างกาย
ผลข้างเคียงของยา Omeprazole
ผลข้างเคียงจากการใช้ยา Omeprazole ที่พบได้ เช่น ปวดศรีษะ คลื่นไส้ อาเจียน และท้องเสีย หากอาการเหล่านี้ไม่หายไปหรือมีอาการแย่ลงควรไปปรึกษาแพทย์
ในกรณีที่ผู้ป่วยมีอาการผิดปกติหรืออาการรุนแรงต่อไปนี้ ควรหยุดใช้ยาแล้วรีบไปพบแพทย์ทันที
มีสัญญาณของการแพ้ยา เช่น หายใจลำบาก ริมฝีปาก ลิ้น ลำคอ และใบหน้ามีอาการบวม เกิดลมพิษ
อาการชัก
ปวดท้องรุนแรง ท้องเสีย ถ่ายท้องเป็นน้ำหรือเป็นเลือด
ปัสสาวะน้อยหรือบ่อยกว่าปกติ ปัสสาวะมีเลือดปน
อาการบวม หรือน้ำหนักเพิ่มอย่างรวดเร็ว
มีสัญญาณของภาวะแมกนีเซียมต่ำ เช่น เวียนศีรษะ สับสน อัตราการเต้นหัวใจเร็วและไม่สม่ำเสมอ มีอาการสั่น การเคลื่อนไหวของกล้ามเนื้อกระตุก รู้สึกกระวนกระวาย เป็นตะคริว กล้ามเนื้อมือและเท้าเกร็ง ไอหรือสำลัก