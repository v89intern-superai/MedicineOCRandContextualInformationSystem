Amitriptyline (อะมิทริปไทลีน)
Amitriptyline (อะมิทริปไทลีน) เป็นยาใช้รักษาอาการจากโรคซึมเศร้า โดยจัดเป็นยาต้านซึมเศร้ากลุ่มไตรไซคลิก (Tricyclic Antidepressant) ทำงานโดยปรับปริมาณสารเคมีในสมองที่ไม่สมดุลกันซึ่งเป็นสาเหตุของภาวะซึมเศร้าให้กลับมาเป็นปกติ นอกจากนี้ แพทย์ยังอาจใช้ยานี้ในการรักษาผู้ป่วยภาวะปลายประสาทอักเสบ
อาการปวดประสาท และป้องกันอาการปวดไมเกรนด้วย
เกี่ยวกับยา Amitriptyline
กลุ่มยา
ยาต้านโรคซึมเศร้า (Antidepressant)
ประเภทยา
ยาตามใบสั่งแพทย์
สรรพคุณ
รักษาอาการจากโรคซึมเศร้า โรคปลายประสาทอักเสบ
อาการปวดไมเกรน และอาการปัสสาวะรดที่นอนในเด็ก
กลุ่มผู้ป่วย
เด็ก ผู้ใหญ่ และผู้สูงอายุ
การใช้ยาในหญิงตั้งครรภ์และผู้ให้นมบุตร
Category C
จากการศึกษาในสัตว์พบว่า ทำให้เกิดความผิดปกติต่อตัวอ่อนในครรภ์สัตว์ แต่ไม่มีการศึกษาในมนุษย์ หรือไม่มีข้อมูลเพียงพอในการศึกษาทดลองในมนุษย์และสัตว์ ควรใช้ยาเมื่อพิจารณาแล้วว่า มีประโยชน์มากกว่าความเสี่ยงที่อาจเกิดขึ้นต่อทารกในครรภ์ หญิงตั้งครรภ์หรือกำลังวางแผนมีบุตรจึงควรปรึกษาแพทย์ก่อนใช้ยา
และยานี้อาจเป็นอันตรายต่อเด็ก สตรีที่ให้นมบุตรไม่ควรรับประทาน
รูปแบบของยา
ยาเม็ด
คำเตือนการใช้ยา Amitriptyline
เพื่อให้เกิดความปลอดภัยในการบริโภค ผู้ใช้ยาควรระมัดระวังและปฏิบัติตามคำแนะนำดังนี้
ผู้ที่มีอาการหัวใจขาดเลือดเฉียบพลันเมื่อไม่นานมานี้ ไม่ควรรับประทานยานี้
ผู้ป่วยโรคตับ โรคไต โรคหัวใจ
ต้อหิน
โรคเกี่ยวกับกระเพาะปัสสาวะ เบาหวาน
โรคไบโพลาร์
โรคทางจิต โรคหลอดเลือดในสมอง โรคลมชัก ควรสอบถามแพทย์ก่อนใช้ยา
ผู้ที่เพิ่งใช้ยาที่มีฤทธิ์ยับยั้งเอนไซม์เอ็มเอโอ (MAO Inhibitors) เช่น ลีเนโซลิด (Linezolid) เซเลจิลีน (Selegiline) ต้องรอให้ครบ 14 วันก่อนจึงจะเริ่มใช้ยานี้ได้
แจ้งให้แพทย์ทราบหากเคยใช้
ยาต้านเศร้ากลุ่มเอสเอสอาร์ไอ
(SSRI) เช่น ยาฟลูออกซิทีน (Fluoxetine) ซิตาโลแพรม (Citalopram) ฟลูวอกซามีน (Fluvoxamine) เซอร์ทราลีน (Sertraline) เอสซิทาโลแพรม (Escitalopram) หรือพาร็อกซีทีน (Paroxetine) ภายใน 5 สัปดาห์ที่ผ่านมา
ผู้ป่วยบางราย
โดยเฉพาะผู้มีอายุน้อยกว่า 24 ปี
อาจเกิดความคิด
ฆ่าตัวตาย
เมื่อเริ่มใช้ยาต้านซึมเศร้า ญาติและคนใกล้ชิดควรเฝ้าดูแลเป็นพิเศษ
ห้ามเด็กอายุต่ำกว่า 12 ปีรับประทานยา Amitriptyline
เก็บรักษายาในที่ปลอดจากความชื้น ความร้อน และแสงแดด
ปริมาณการใช้ยา Amitriptyline
ปริมาณและระยะเวลาในการใช้ยาขึ้นอยู่กับโรคและดุลยพินิจของแพทย์ผู้รักษา โดยมีตัวอย่างการใช้ยา ดังนี้
อาการปัสสาวะรดที่นอน
ปริมาณการใช้ยาในเด็กอายุ 6–10 ปี  รับประทานครั้งละ 10–20 มิลลิกรัม เด็กอายุ 11–16 ปี รับประทานครั้งละ 25–50 มิลลิกรัมก่อนนอน โดยไม่ควรใช้ติดต่อกันเกิน 3 เดือน
ภาวะซึมเศร้า
ปริมาณการใช้ยาในผู้ใหญ่ เริ่มจากการรับประทานครั้งละ 25 มิลลิกรัม วันละ 2 ครั้ง จากนั้นค่อย ๆ เพิ่มปริมาณครั้งละ 25 มิลลิกรัม รับประทานวันเว้นวัน ทั้งนี้ เพิ่มปริมาณยาขึ้นเรื่อย ๆ ได้ถึง 150 มิลลิกรัมต่อวันโดยอาจแบ่งรับประทานมากกว่าวันละหนึ่งครั้ง หรืออาจเริ่มจากการรับประทานครั้งละ 50–100 มิลลิกรัมก่อนนอน และเพิ่มปริมาณครั้งละ 25–50 มิลลิกรัม โดยอาจเพิ่มปริมาณยาขึ้นเรื่อย ๆ ได้ถึง 150 มิลลิกรัมต่อวัน
ปริมาณการใช้ยาในผู้สูงอายุ รับประทานวันละ 10–25 มิลลิกรัมในตอนเย็น โดยอาจค่อย ๆ เพิ่มปริมาณยาได้ถึง 100–150 มิลลิกรัมต่อวัน ขึ้นอยู่กับร่างกายของผู้ป่วย และควรใช้ยาด้วยความระมัดระวังหากจำเป็นต้องใช้ยานี้ในปริมาณที่มากกว่า 100 มิลลิกรัม
อาการปวดประสาทและป้องกันไมเกรน
ปริมาณการใช้ยาในผู้ใหญ่ เริ่มจากการรับประทานครั้งละ 10–25 มิลลิกรัมในตอนเย็น โดยอาจค่อย ๆ เพิ่มปริมาณยาครั้งละ 10–25 มิลลิกรัม ทุก 3–7 วันเมื่อร่างกายผู้ป่วยรับได้
ทั้งนี้ ปริมาณที่แนะนำในการรับประทานคือ 25–75 มิลลิกรัมต่อวันในตอนเย็น แพทย์อาจให้แบ่งรับประทานมากกว่าวันละครั้งหากผู้ป่วยต้องรับประทานมากกว่า 75 มิลลิกรัมต่อวัน ทั้งนี้ ผู้ป่วยที่ใช้ยาในขนาดที่สูงกว่า 100 มิลลิกรัม ควรใช้ยาด้วยความระมัดระวัง
ปริมาณการใช้ยาในผู้สูงอายุ เริ่มจากการรับประทานครั้งละ 10–25 มิลลิกรัมในตอนเย็น และอาจค่อย ๆ เพิ่มปริมาณขึ้นทีละน้อยตามสภาพร่างกายของผู้ป่วย หากจำเป็นต้องใช้ยานี้ในปริมาณที่ 75 มิลลิกรัม ควรใช้ยาด้วยความระมัดระวัง
การใช้ยา Amitriptyline
วิธีการใช้ยาเพื่อความปลอดภัย มีดังนี้
รับประทานตามปริมาณและระยะเวลาที่แพทย์แนะนำ
การรับประทานยาเกินขนาดอาจทำให้เกิดอาการชัก
หัวใจเต้นผิดจังหวะ
ซึมลง สับสน หมดสติ หรืออาการ
โคม่า
และสามารถทำให้เสียชีวิตได้
สามารถรับประทานได้ทั้งระหว่างมื้ออาหารและขณะท้องว่าง
ยานี้อาจต้องใช้ระยะเวลานานถึง 4 สัปดาห์จึงจะเห็นผล ให้ผู้ป่วยใช้ยาต่อเนื่องจนครบกำหนด และแจ้งให้แพทย์ทราบหากอาการไม่ดีขึ้นหรือแย่ลง
ห้ามหยุดรับประทานทันที ควรสอบถามแพทย์ถึงวิธีการหยุดยาอย่างปลอดภัย
ผู้ที่กำลังใช้ยานี้และต้องเข้ารับการผ่าตัดควรแจ้งแพทย์ล่วงหน้า เพราะอาจต้องหยุดใช้ยานี้สักพัก
ผู้ที่กำลังใช้ยานี้ไม่ควรดื่มเครื่องดื่มแอลกอฮอล์ ขับรถ และทำงานที่ใช้เครื่องจักร เนื่องจากยานี้ทำให้ง่วงนอนและอาจทำให้เกิดอันตราย และควรหลีกเลี่ยงการสัมผัสแสงแดด เพราะยานี้อาจทำให้ผิวไหม้แดดได้ง่าย ควรทา
ครีมกันแดด
ที่มีค่า SPF 30 ขึ้นไปก่อนออกจากบ้านทุกครั้ง
ผู้ป่วย
เบาหวาน
ที่ใช้ยา Amitriptyline ควรตรวจวัดระดับ
น้ำตาลในเลือด
อย่างสม่ำเสมอ เพราะยานี้อาจส่งผลต่อระดับน้ำตาลในเลือด
ปฏิกิริยาระหว่าง Amitriptyline กับยาอื่น
Amitriptyline เช่น ยาต้านเศร้า ยาแก้หวัดและภูมิแพ้ ยาแก้เมารถ ยารักษา
โรค
พาร์กินสัน
หอบหืด
ภาวะ
กระเพาะปัสสาวะบีบตัวไวเกิน
(Overactive Bladder) โรคลำไส้แปรปรวน โรคซึมเศร้า โรควิตกกังวล และโรคทางจิตเวชอื่น ๆ
เนื่องจาก Amitriptyline อาจทำให้ง่วงนอน จึงควรปรึกษาแพทย์ก่อนใช้ยาอื่นที่อาจทำให้ง่วงนอนเช่นกัน  เช่น ยานอนหลับ ยาคลายกล้ามเนื้อ ยารักษาอาการซึมเศร้า วิตกกังวล และชัก รวมทั้งยาระงับปวดกลุ่มโอปิออยด์ (Opioid) เช่น
ยา
โคเดอีน
(Codeine) มอร์ฟีน และยาออกซิโคโดน (Oxycodone)
ตัวอย่างยาข้างต้นเป็นเพียงส่วนหนึ่งที่อาจทำปฏิกิริยากับ Amitriptyline หากกำลังจะเริ่มใช้ยาหรือใช้ยาใด ๆ อยู่ ควรแจ้งให้แพทย์และเภสัชกรทราบก่อนเสมอ เพื่อความปลอดภัยต่อร่างกาย
ผลข้างเคียงจากการใช้ยา Amitriptyline
อาการข้างเคียงจากยาที่พบได้ทั่วไป ได้แก่
ปวดศีรษะ
ท้องผูก ท้องเสีย คลื่นไส้ อาเจียน การรับรสผิดปกติ เจ็บช่องปาก ปากแห้ง อยากอาหาร น้ำหนักเพิ่ม คัดหน้าอก ผื่น คัน ปัสสาวะน้อยกว่าปกติ ความต้องการทางเพศน้อยลงหรือหย่อนสมรรถภาพทางเพศ
ง่วงนอน และอ่อนเพลีย
หากมีอาการต่อไปนี้ให้ไปพบแพทย์ทันที
อาการ
แพ้ยา
เช่น ริมฝีปาก ลิ้น ลำคอ และใบหน้าบวม หายใจลำบาก และเกิดลมพิษ
อาการบ่งบอกปัญหาที่ตับ เช่น ผิวหนังและตาขาวเปลี่ยนเป็นสีเหลือง และ
ปัสสาวะมีสีเหลืองเข้ม
เวียนศีรษะ หน้ามืด คล้ายจะเป็นลม
หัวใจเต้นตุบ ๆ รู้สึกหวิวในอก รู้สึกใจสั่น
เจ็บหรือแน่นหน้าอก ลามไปยังขากรรไกรและหัวไหล่ คลื่นไส้ เหงื่อออกมาก
กล้ามเนื้ออ่อนแรงเฉียบพลัน เป็นไข้ หนาวสั่น
ชัก
ปวดตา รอบดวงตาบวมแดง และการมองเห็นเปลี่ยนไป
เจ็บคอและช่องปาก เหงือกบวมแดง เจ็บเวลากลืนน้ำลาย
ปัสสาวะไม่ออกจนมีอาการปวดท้อง
และท้องผูกอย่างรุนแรง
มีอาการฟกช้ำง่าย และมีเลือดออกผิดปกติ
มีอาการสับสน เกิด
ภาพ
หลอน
มีพฤติกรรมหรือความคิดผิดปกติจากเดิม
และมีความคิดทำร้ายตัวเอง