Meropenem (เมอโรพีเนม)
Meropenem (เมอโรพีเนม)
เป็นยาปฏิชีวนะกลุ่มคาร์บาพีเนม มีฤทธิ์ต้านเชื้อแบคทีเรียในร่างกาย ใช้รักษาหรือป้องกันโรคที่เกิดจากการติดเชื้อแบคทีเรีย เช่น เยื่อหุ้มสมองอักเสบ การติดเชื้อที่ผิวหนังหรือเยื่อบุช่องท้อง และโรคซิสติกไฟโบรซิส โดยยานี้ไม่สามารถรักษาโรคที่เกิดจากการติดเชื้อไวรัสได้ แต่อาจใช้รักษาโรคอื่น ๆ นอกเหนือจากนี้ตามดุลยพินิจของแพทย์
ยา Meropenem มีข้อห้ามใช้และอาจเกิดผลข้างเคียงได้ ดังนั้น การใช้ยาควรอยู่ภายใต้คำแนะนำของแพทย์และเภสัชกรเสมอ
เกี่ยวกับยา Meropenem
กลุ่มยา
ยาปฏิชีวนะ กลุ่มคาร์บาพีเนม
ประเภทยา
ยาตามใบสั่งแพทย์
สรรพคุณ
รักษาโรคที่เกิดจากการติดเชื้อแบคทีเรีย
กลุ่มผู้ป่วย
เด็กและผู้ใหญ่
รูปแบบของยา
ยาฉีด
คำเตือนในการใช้ยา Meropenem
ห้ามเริ่มใช้ยา หยุดยา หรือเปลี่ยนแปลงปริมาณการใช้ยาด้วยตนเองโดยไม่ปรึกษาแพทย์
แจ้งให้แพทย์ทราบก่อนใช้ยานี้ หากมีประวัติ
แพ้ยา
หรือส่วนประกอบของยาชนิดนี้ แพ้ยาปฏิชีวนะอื่น ๆ ในกลุ่มคาร์บาพีเนม เช่น ยาโดริพีเนม ยาเออร์ทาพีเนม และยาไอมิพีเนม รวมไปถึงการแพ้ยาชนิดอื่น ๆ แพ้อาหาร หรือแพ้สารใด ๆ
แจ้งให้แพทย์ทราบก่อนใช้ยานี้ หากกำลังใช้ยากันชักวาลโปรอิกหรือยาโพรเบเนซิด รวมไปถึงยารักษา วิตามิน และสมุนไพรอื่น ๆ ที่กำลังใช้อยู่
แจ้งให้แพทย์ทราบก่อนใช้ยานี้ หากกำลังมีปัญหาสุขภาพหรือมีประวัติการเจ็บป่วยใด ๆ โดยเฉพาะโรคไต โรคเกี่ยวกับสมอง หรืออาการชัก
แจ้งแพทย์ พยาบาล เภสัชกร และทันตแพทย์ให้ทราบว่ากำลังใช้ยานี้ ก่อนเข้ารับการรักษาใด ๆ
หากกำลังจำกัดปริมาณการบริโภคเกลือ ควรปรึกษาแพทย์หรือเภสัชกรก่อนใช้ยานี้ เพราะบางรูปแบบของยานี้อาจมีโซเดียมเป็นส่วนประกอบ
หลีกเลี่ยงการขับรถและการทำกิจกรรมเสี่ยงอันตรายระหว่างที่ใช้ยานี้ จนกว่าจะแน่ใจว่ายาไม่ทำให้เกิดผลข้างเคียงที่กระทบต่อความปลอดภัยในชีวิตของผู้ป่วย เพราะยาอาจทำให้มีอาการปวดศีรษะ ชา หรือมีอาการช้ัก แม้จะเกิดขึ้นได้น้อยก็ตาม
ในระหว่างที่ใช้ยานี้ แพทย์อาจให้ผู้ป่วยรับการตรวจเลือดอย่างสม่ำเสมอ
ปฏิบัติตามคำแนะนำของแพทย์อย่างเคร่งครัด และห้ามใช้ยาติดต่อกันนานเกินกว่าที่แพทย์สั่ง เพราะอาจทำให้เกิดการติดเชื้อซ้ำ
ผู้สูงอายุที่มีอายุตั้งแต่ 65 ปีขึ้นไป ควร
ใช้
ยาอย่างระมัดระวัง เพราะเสี่ยงเกิดผลข้างเคียงจากการใช้ยาสูง
ผู้ที่ตั้งครรภ์หรือวางแผนมีบุตร ควรปรึกษาแพทย์ถึงข้อดีแและข้อเสียของยาก่อนใช้ยานี้
ผู้ที่กำลังให้นมบุตร ควรปรึกษาแพทย์ถึงความเสี่ยงที่อาจส่งผลกระทบต่อทารก
ปริมาณการใช้ยา Meropenem
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยมีตัวอย่างการใช้ยา ดังนี้
การติดเชื้อที่ผิวหนัง
ผู้ใหญ่
ฉีดยา
ปริมาณ
500 มิลลิกรัม ทุก 8 ชั่วโมง โดยฉีดเข้าทางหลอดเลือดดำประมาณ 3-5 นาที หรือหยดยาเข้าทางหลอดเลือดดำประมาณ 15-30 นาที
เด็กที่มีอายุ 3 เดือนขึ้นไป และมีน้ำหนักตัวไม่เกิน 50 กิโลกรัม
ฉีดยา
ปริมาณ
10 มิลลิกรัม/น้ำหนักตัวเป็นกิโลกรัม ทุก 8 ชั่วโมง โดยฉีดเข้าทางหลอดเลือดดำประมาณ 3-5 นาที หรือหยดยาเข้าทางหลอดเลือดดำประมาณ 15-30 นาที ปริมาณยาสูงสุด 500 มิลลิกรัม
การติดเชื้อในช่องท้อง
ผู้ใหญ่
ฉีดยา
ปริมาณ
1 กรัม ทุก 8 ชั่วโมง โดยฉีดเข้าทางหลอดเลือดดำประมาณ 3-5 นาที หรือหยดยาเข้าทางหลอดเลือดดำประมาณ 15-30 นาที
เด็กที่มีอายุ 3 เดือนขึ้นไป และมีน้ำหนักตัวไม่เกิน 50 กิโลกรัม
ฉีดยา
ปริมาณ
20 มิลลิกรัม/น้ำหนักตัวเป็นกิโลกรัม ทุก 8 ชั่วโมง โดยฉีดเข้าทางหลอดเลือดดำประมาณ 3-5 นาที หรือหยดยาเข้าทางหลอดเลือดดำประมาณ 15-30 นาที ปริมาณยาสูงสุด 1,000 มิลลิกรัม
การติดเชื้อที่ไวต่อยา Meropenem
ผู้ใหญ่
ฉีดยา
ปริมาณ
0.5-1 กรัม ทุก 8 ชั่วโมง
โดยฉีดเข้าทางหลอดเลือดดำประมาณ 3-5 นาที หรือหยดยาเข้าทางหลอดเลือดดำประมาณ 15-30 นาที
เด็กที่มีอายุ 3 เดือนขึ้นไป และมีน้ำหนักตัวไม่เกิน 50 กิโลกรัม
ฉีดยา
ปริมาณ
10 หรือ 20 มิลลิกรัม/น้ำหนักตัวเป็นกิโลกรัม ทุก 8 ชั่วโมง
โดยฉีดเข้าทางหลอดเลือดดำประมาณ 3-5 นาที หรือหยดยาเข้าทางหลอดเลือดดำประมาณ 15-30 นาที
โรคซิสติกไฟโบรซิสที่มีการติดเชื้อที่ปอด และ
โรคเยื่อหุ้มสมองอักเสบ
ผู้ใหญ่
ฉีดยา
ปริมาณ
2 กรัม ทุก 8 ชั่วโมง โดยหยดยาเข้าทางหลอดเลือดดำประมาณ 15-30 นาที
เด็กที่มีอายุ 3 เดือนขึ้นไป และมีน้ำหนักตัวไม่เกิน 50 กิโลกรัม
ฉีดยา
ปริมาณ
40 มิลลิกรัม/น้ำหนักตัวเป็นกิโลกรัม ทุก 8 ชั่วโมง โดยฉีดเข้าทางหลอดเลือดดำประมาณ 3-5 นาที หรือหยดยาเข้าทางหลอดเลือดดำประมาณ 15-30 นาที ปริมาณยาสูงสุด 2 กรัม
การใช้ยา Meropenem
ใช้ยาตามฉลากและตามคำสั่งแพทย์อย่างเคร่งครัด ไม่ใช้ยานี้ในปริมาณมากกว่า น้อยกว่า หรือติดต่อกันนานกว่าที่แพทย์แนะนำ หากมีข้อสงสัยควรสอบถามแพทย์หรือเภสัชกรก่อนใช้ยาเสมอ
ใช้ยานี้ให้ครบตามจำนวนและระยะเวลาที่แพทย์กำหนดไว้ แม้จะมีอาการดีขึ้นแล้วก็ตาม เพราะหากหยุดใช้ยาเร็วเกินไปหรือขาดช่วงไป อาจทำให้โรคไม่หาย และอาจทำให้เกิด
เชื้อดื้อยา
ได้
หลังจากรับการฉีดยา Meropenem ผู้ป่วยควรมีอาการดีขึ้นตั้งแต่ 2-3 วันแรก แต่หากพบว่าอาการไม่ดีขึ้นหรือมีอาการแย่ลง ควรรีบไปพบแพทย์
ไม่ใช้ยานี้ร่วมกับผู้อื่น และหลีกเลี่ยงการใช้ยาของผู้อื่น
หากสงสัยว่าตนเองใช้ยาเกินกว่าปริมาณที่กำหนด ควรแจ้งให้แพทย์ทราบทันที
แจ้งให้แพทย์ทราบหากลืมใช้ยาตามเวลาที่กำหนด
ควรเก็บยาไว้ที่อุณหภูมิห้อง โดยเก็บให้พ้นจากแสงแดด ความชื้น ความร้อน และพ้นจากสายตาเด็ก
ปรึกษาแพทย์หรือเภสัชกรถึงวิธีการกำจัดยาที่ไม่ได้ใช้แล้ว
ผลข้างเคียงจากการใช้ยา Meropenem
ผลข้างเคียงที่พบได้ทั่วไป ได้แก่ ปวดศีรษะ คลื่นไส้ อาเจียน ท้องเสีย ท้องผูก มีอาการปวด บวม หรือแดงบริเวณที่ฉีดยา มีแผลในปากหรือลำคอ เป็นเหน็บ นอนยากหรือง่วงนอนตลอดเวลา เป็นต้น โดยหากอาการดังกล่าวไม่หายไปหรือรบกวนการใช้ชีวิต ควรไปปรึกษาแพทย์
ผู้ป่วยควรหยุดใช้ยาและรีบไปพบแพทย์ทันที หากมีอาการดังต่อไปนี้
อาการแพ้ยา เช่น ลมพิษ
ใบหน้าบวม คอบวม ลิ้นบวม ริม
ฝี
ปากบวม ตาบวม คัน มีผื่นขึ้น
กล้ามเนื้อตึง สั่น หรือไม่สามารถเคลื่อนไหวกล้ามเนื้อได้ตามปกติ
ชัก
ท้องเสียรุนแรง
กลืนอาหารหรือหายใจลำบาก
เหนื่อยหรืออ่อนเพลียผิดปกติ
ไม่รู้สึกตัวหรือรู้สึกสับสน
หัวใจเต้นเร็วหรือเต้นผิดจังหวะ
มี
ไข้
หร่ือมีอาการของการติดเชื้อที่กลับมาเป็นซ้ำ
นอกจากนี้ หากผู้ป่วยพบอาการผิดปกติใด ๆ เพิ่มเติม ควรรีบแจ้งให้แพทย์ทราบด้วยเช่นกัน