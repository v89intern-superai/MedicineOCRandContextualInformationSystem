Isoniazid (ไอโซไนอาซิด)
Isoniazid (ไอโซไนอาซิด)
เป็นยาปฏิชีวนะที่มีฤทธิ์ช่วยหยุดการเจริญเติบโตของเชื้อแบคทีเรีย นำมาใช้ป้องกันและรักษาวัณโรค โดยอาจใช้ร่วมกับยารักษาวัณโรคชนิดอื่นด้วย นอกจากนี้ อาจใช้รักษาโรคอื่น ๆ ตามดุลยพินิจของแพทย์
ยา Isoniazid  มีข้อห้ามใช้และอาจเกิดผลข้างเคียงได้ ดังนั้น การใช้ยาควรอยู่ภายใต้คำแนะนำของแพทย์และเภสัชกรเสมอ
เกี่ยวกับยา Isoniazid
กลุ่มยา
ยารักษาวัณโรค
ประเภทยา
ยาตามใบสั่งแพทย์
สรรพคุณ
รักษาวัณโรค
กลุ่มผู้ป่วย
ผู้ใหญ่ เด็ก
รูปแบบของยา
ยาฉีด ยารับประทาน
คำเตือนในการใช้ยา Isoniazid
แจ้งให้แพทย์ทราบก่อนใช้ยานี้ หากมีประวั
ติ
แพ้ยา
หรือส่วนประกอบของยาชนิดนี้ รวมถึงการแพ้ยาชนิดอื่น อาหาร หรือสารใด ๆ
หลีกเลี่ยงการใช้ยา Isoniazid หากกำลังป่วยเป็นโรคตับ มีประวัติแพ้
ยา
ชนิดนี้อย่างรุนแรง เคยเป็น
โรค
ตับอักเสบ
หรือตับผิดปกติจากการใช้ยานี้ หรือมีประวัติเกิดผลข้างเคียงจากการใช้ยานี้ เช่น มีไข้ หนาวสั่น ปวดข้อ ข้อบวม เป็นต้น
แจ้งให้แพทย์ทราบก่อนใช้ยานี้ หากเป็นโรคไต โรคเบาหวาน ขาดสารอาหาร โรคเอดส์ เส้นประสาทผิดปกติจนทำให้เกิดอาการเจ็บ อ่อนแรง หรือชา ดื่มแอลกอฮอล์เป็นประจำทุกวัน กำลังใช้ยาชนิดยาฉีด
มีประวัติติดเชื้อ HIV
เคยเป็นโรคตับหรือเคยจำเป็นต้องหยุดใช้ยานี้ด้วยเหตุผลใดก็ตาม
ผู้ป่วยอายุ 35 ปีขึ้นไปอาจต้องเข้ารับการตรวจค่าเอนไซม์ของตับก่อนเริ่มต้นการรักษาด้วยยานี้ เพื่อความปลอดภัยของผู้ป่วย
ยานี้อาจทำให้เกิดความผิดปกติต่อตับอย่างรุนแรงในขณะใช้ยาหรือหลังจากหยุดใช้ยาไปแล้ว บางรายอาจถึงขึ้นเสียชีวิตได้ โดยเฉพาะผู้ที่มีอายุระหว่าง 35-65 ปี และมีแนวโน้มเกิดขึ้นในเพศหญิงมากกว่าเพศชาย อีกทั้งจะยิ่งมีความเสี่ยงสูงขึ้นในช่วงหลังคลอดบุตร
ระหว่างที่ใช้ยานี้ ให้หลีกเลี่ยงการดื่มแอลกอฮอล์ เพราะอาจเพิ่มความเสี่ยงให้เกิดความเสียหายต่อตับ
ระหว่างที่ใช้ยานี้ ผู้ป่วยอาจต้องหลีกเลี่ยงอาหารบางชนิด เช่น ไวน์แดง ชีส เนื้อแห้ง ทูน่า และปลาชนิดอื่น ๆ
ผู้ที่ตั้งครรภ์ วางแผนมีบุตร หรือกำลังให้นมบุตร ควรปรึกษาแพทย์ถึงข้อดีและข้อเสียของยาก่อนใช้ยานี้
ปริมาณการใช้ยา Isoniazid
ปริมาณและระยะเวลาในการใช้ยาขึ้นอยู่กับลักษณะการติดเชื้อและดุลยพินิจของแพทย์ผู้รักษา โดยมีตัวอย่างการใช้ยา ดังนี้
วัณโรค
ยาฉีดเข้าทางกล้ามเนื้อ
ผู้ใหญ่
ฉีดยาเข้าทางกล้ามเนื้อ 5 มิลลิกรัม/น้ำหนักตัว 1 กิโลกรัม ปริมาณไม่เกิน 300 มิลลิกรัม/วัน วันละ 1 ครั้ง หรือฉีดยาเข้าทางกล้ามเนื้อ 15 มิลลิกรัม/น้ำหนักตัว 1 กิโลกรัม ปริมาณไม่เกิน 900 มิลลิกรัม/วัน สัปดาห์ละ 2 หรือ 3 ครั้ง
เด็ก
ฉีดยาเข้าทางหลอดเลือดดำ 10-15 มิลลิกรัม/น้ำหนักตัว 1 กิโลกรัม ปริมาณไม่เกิน 300 มิลลิกรัม/วัน วันละ 1 ครั้ง หรือฉีดยา
20-40มิลลิกรัม/น้ำหนักตัว 1 กิโลกรัม ปริมาณไม่เกิน 900 มิลลิกรัม/วัน สัปดาห์ละ 2 หรือ 3 ครั้ง
ยาชนิดรับประทาน
ผู้ใหญ่
รับประทานยา 5 มิลลิกรัม/น้ำหนักตัว 1 กิโลกรัม ปริมาณไม่เกิน 300 มิลลิกรัม/วัน วันละ 1 ครั้ง หรือรับประทานยา 15 มิลลิกรัม/น้ำหนักตัว 1 กิโลกรัม
ปริมาณไม่เกิน 900 มิลลิกรัม/วัน สัปดาห์ละ 2 หรือ 3 ครั้ง
เด็ก
รับประทานยาปริมาณ 10-15 มิลลิกรัม/น้ำหนักตัว 1 กิโลกรัม ปริมาณไม่เกิน 300 มิลลิกรัม/วัน วันละ 1 ครั้ง หรือรับประทานยา 20-40 มิลลิกรัม/น้ำหนักตัว 1 กิโลกรัม ปริมาณไม่เกิน 900 มิลลิกรัม/วัน สัปดาห์ละ 2 หรือ 3 ครั้ง
การใช้ยา Isoniazid
ใช้ยาตามฉลากและตามคำสั่งแพทย์อย่างเคร่งครัด ไม่ใช้ยานี้ในปริมาณมากกว่า น้อยกว่า หรือติดต่อกันนานกว่าที่แพทย์แนะนำ หากมีข้อสงสัยควรสอบถามแพทย์หรือเภสัชกรก่อนใช้ยาเสมอ
รับประทานยาในขณะที่ท้องว่าง อย่างน้อย 1 ชั่วโมง ก่อนอาหาร หรือ 2 ชั่วโมง หลังอาหาร
ใช้ยา Isoniazid ให้ครบตามปริมาณที่แพทย์สั่ง แม้ว่าอาการจะดีขึ้นแล้วก็ตาม เพราะหากขาดยาอาจทำให้เสี่ยงต่อการติดเชื้อซ้ำซ้อนหรือเกิดเชื้อดื้อยา
ระหว่างที่ใช้ยานี้ ผู้ป่วยอาจต้องรับประทาน
วิตามิน บี 6
เสริมตามที่แพทย์สั่ง
ระหว่างที่ใช้ยานี้ผู้ป่วยอาจได้รับการตรวจการทำงานของตับเป็นประจำ
ห้ามให้ผู้อื่นใช้ยานี้ และห้ามใช้ยาของผู้อื่น
แจ้งให้แพทย์ทราบหากอาการไม่ดีขึ้นหรือแย่ลง
หากสงสัยว่าตนใช้ยาเกินกว่าปริมาณที่กำหนด ควรแจ้งให้แพทย์ทราบทันที
หากลืมใช้ยาตามเวลาที่กำหนด ให้ใช้ยาได้ทันที แต่หากใกล้ถึงเวลาใช้ยาในรอบถัดไป ให้ข้ามไปใช้ยารอบต่อไป ห้ามเพิ่มปริมาณยาเป็น 2 เท่า
เก็บยาไว้ที่อุณหภูมิห้อง ห่างจากความชื้น ความร้อน แสงแดด และปิดฝาขวดยาให้สนิทเมื่อไม่ได้ใช้
ปรึกษาแพทย์หรือเภสัชกรถึงวิธีเก็บยาและวิธีกำจัดยาที่ไม่ได้ใช้แล้วอย่างเหมาะสม
ผลข้างเคียงจากการใช้ยา Isoniazid
การใช้ยา Isoniazid อาจทำให้เกิดผลข้างเคียง ได้แก่ เหน็บ ชา แสบมือและเท้า คลื่นไส้ อาเจียน ท้องไส้ปั่นป่วน และมีผลตรวจการทำงานของตับผิดปกติ หากอาการดังกล่าวไม่หายไปหรือรบกวนการใช้ชีวิตประจำวัน ผู้ป่วยควรไปพบแพทย์
หากพบผลข้างเคียงที่รุนแรงจากการใช้ยา Isoniazid ดังต่อไปนี้ ควรหยุดใช้ยาและไปพบแพทย์ทันที
ปวดท้องส่วนบน
เบื่
ออาหาร
คลื่นไส้
รู้สึกไม่สบายหรืออ่อนเพลียกะทันหัน มีไข้ติดต่อกัน 3 วัน ขึ้นไป
ปัสสาวะสีเข้ม อุจจาระสีซีด ดีซ่าน
เจ็บลึก ๆ ภายในดวงตา มีการเปลี่ยนแปลงทางการมองเห็น
สับสน ชัก
มีปัญหาเรื่องความจำ ความคิดหรือพฤติกรรมผิดปกติ
ผิวซีด มีรอยช้ำหรือเลือดออกง่าย
อาการแพ้ยา เช่น ลมพิษ หายใจลำบาก หน้าบวม คอบวม หรือเกิดปฏิกิริยาแพ้ทางผิวหนัง ซึ่งอาจทำให้
ม
ีมีไข้ เจ็บคอ แสบตา เจ็บผิว มีผื่นแดงหรือม่วงกระจายตามร่างกายจนทำให้เกิดแผลพุ
พอง
และผิวซีด
นอกจากนี้ หากผู้ป่วยพบอาการผิดปกติใด ๆ เพิ่มเติม ควรรีบแจ้งให้แพทย์ทราบด้วยเช่นกัน
ดูเพิ่มเติมเกี่ยวกับ :