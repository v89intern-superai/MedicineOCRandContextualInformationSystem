BILASTINE (ไบแลสทีน)
Bilastine (ไบแลสทีน) เป็นยากลุ่มต้านฮิสตามีนหรือยาแก้แพ้ ใช้รักษาและระงับอาการโรคภูมิแพ้และอาการแพ้อื่น ๆ เช่น โรคภูมิแพ้จมูก โรคภูมิแพ้ผิวหนัง ไข้ละอองฟาง หรือผื่นลมพิษ
โดยตัวยาจะช่วยยับยั้งการออกฤทธิ์ของสารอักเสบที่ชื่อว่า ฮิสตามีน (Histamine) ผ่านการจับกับตัวรับฮิสตามีนอย่างจำเพาะ
สูงกว่าเซทิริซีน 3 เท่า และสูงกว่าเฟกโซเฟนาดีน 5 เท่า
ตัวยา Bilastine จึงถูกนำมาใช้ในการรักษาอาการแพ้
เช่น คัดจมูก จาม มีน้ำมูก
คันจมูก
คันตา น้ำตาไหล ตาแดง ผื่นแดงคันจากลมพิษ บางกรณีอาจนำมาใช้รักษาโรคอื่นๆ ตามดุลยพินิจของแพทย์
เกี่ยวกับยา
BILASTINE
กลุ่มยา
ยาต้านฮิสตามีนกลุ่มที่ไม่ทําให้ง่วง (Non-drowsy Antihistamine
& Non- Brain-Penetrating Antihistamine)
ประเภทยา
ยาที่หาซื้อได้เอง
สรรพคุณ
รักษาอาการ
แพ้อากาศ
หรือโรคจมูกอักเสบจากภูมิแพ้ โรคภูมิแพ้ขึ้นตา ไข้ละอองฟาง ผิวหนังแดงคันจากลมพิษ
กลุ่มผู้ป่วย
เด็กอายุ
6–12 ปี
และผู้ใหญ่
การใช้ยาในหญิงตั้งครรภ์
ยังไม่มีการจัดหมวดหมู่ของยาชนิดนี้จากองค์การอาหารและยาแห่งสหรัฐอเมริกาหรือ FDA ดังนั้น ผู้ป่วยควรแจ้งให้แพทย์หรือเภสัชกรทราบหากกำลังตั้งครรภ์ก่อนเริ่มการใช้ยา
การใช้ยาในผู้ให้นมบุตร
ยังไม่มีการศึกษาที่แน่ชัดว่ายานี้สามารถซึมผ่านน้ำนมมารดาไปสู่ทารกได้หรือไม่ ผู้ที่อยู่ในช่วงให้นมบุตรจึงควรปรึกษาแพทย์ก่อนใช้ยา Bilastine
รูปแบบของยา
ยารับประทาน
ได้แก่ ยาเม็ดละลายในปาก (Orodispersible Tablet) ขนาด เม็ดละ 10 มิลลิกรัม และยาเม็ดปกติ ขนาดเม็ดละ 20 มิลลิกรัม
คำเตือนในการใช้ยา
BILASTINE
เพื่อให้เกิดความปลอดภัยในการใช้ยา Bilastine ผู้ป่วยควรระมัดระวังและปฏิบัติตามคำแนะนำต่อไปนี้
แจ้งให้แพทย์ทราบก่อนใช้ยาไบแลสทีนหากมีประวัติ
แพ้ยา
และแพ้สารใด ๆ เพราะอาจเป็นส่วนประกอบในยา ทำให้เกิดอาการแพ้ยาหรือเกิดผลข้างเคียงอื่น ๆ ตามมา
ผู้ป่วยบางรายอาจมีอาการง่วงซึมหรือมีปฏิกิริยาตอบสนองช้าลง หากมีอาการดังกล่าวควรหลีกเลี่ยงการขับขี่ยานพาหนะ ใช้เครื่องจักรหรือทำกิจกรรมที่ต้องตื่นตัวอยู่ตลอดเวลาในช่วงที่รับประทานยา
ผู้ที่วางแผนจะมีบุตร กำลังตั้งครรภ์หรือให้นมบุตร ควรปรึกษาแพทย์ถึงผลดี ผลเสีย และความเสี่ยงต่อทารกก่อนการใช้ยาชนิดนี้
ปริมาณการใช้ยา
BILASTINE
ปริมาณการใช้ยา Bilastine สำหรับบรรเทาอาการจากโรคภูมิแพ้จมูก
โรคภูมิแพ้ขึ้นตา
และผื่นคันจาก
โรค
ลมพิษ
แบ่งตามช่วงอายุ ดังนี้
เด็กอายุ 6–11 ปี รับประทานยาขนาด 10 มิลลิกรัม วันละ 1 ครั้ง
เด็กอายุ 12 ปีขึ้นไป ผู้ใหญ่ และผู้สูงอายุ แนะนำขนาดยา 20 มิลลิกรัม วัน 1 ครั้ง
การใช้ยา
BILASTINE
ยา Bilastine ควรใช้เมื่อมีอาการเท่านั้น หากไม่มีอาการแล้วควรหยุดใช้ยาทันที ผู้ป่วยควร
ใช้ยา
ตามฉลากและตามคำสั่งแพทย์อย่างเคร่งครัด
การรับประทานยาเม็ดในรูปแบบแตกกระจายตัวในปาก (Orodisperisble Tablet) แนะนำให้วางเม็ดยาในปาก เพื่อให้เม็ดยาแตกตัวอย่างรวดเร็วในน้ำลาย และสามารถกลืนได้ง่าย หรืออาจจะละลายเม็ดยาในน้ำเปล่าปริมาณเล็กน้อย จากนั้นจึงรับประทานยาเข้าไป
สำหรับเม็ดยาปกติ แนะนำให้กลืนยาพร้อมน้ำเปล่า 1 แก้ว ผู้ที่มีปัญหาในการกลืนยาสามารถหักแบ่งเม็ดยาตามรอยบาก เพื่อช่วยให้กลืนเม็ดยาได้ง่ายขึ้น
ยา Bilastine ควรรับประทานในช่วงท้องว่าง 1 ชั่วโมงก่อนรับประทานอาหารหรือ 2 ชั่วโมงหลังรับประทานอาหาร
เนื่องจากอาหารที่รับประทานจะยับยั้งการดูดซึมของตัวยา และทำให้ประสิทธิภาพของยาลดลง
รวมถึงควรงดดื่มน้ำผลไม้หรือเครื่องดื่มแอลกอฮอล์
ในระหว่างใช้ยานี้
แม้ยาชนิดนี้จะจัดอยู่ใน
กลุ่ม
ยาต้านฮิสตามีน
ชนิดที่ไม่ทําให้ง่วง แต่ผู้ป่วยควรสังเกตความผิดปกติหลังรับประทานยาอยู่เสมอ เพราะยา Bilastine อาจทำให้รู้สึกง่วงได้ในผู้ป่วยบางราย หากมีข้อสงสัยใด ๆ ควรปรึกษาแพทย์หรือเภสัชกรก่อนใช้ยา
การเก็บยาควรวางไว้ในอุณหภูมิห้อง ให้ห่างจากอากาศเย็น ความร้อน ความชื้นหรือแสงแดด และเก็บยาให้ห่างจากมือเด็ก รวมถึงไม่ควรใช้ยาไบแลสทีนร่วมกับผู้อื่นและไม่ควรใช้ยาหากยาหมดอายุแล้ว
ในกรณีที่สงสัยว่าตนเอง
รับประทานยาเกินกว่าปริมาณที่กำหนด
ควรรีบไปพบแพทย์ทันที และแจ้งชนิดของยาและปริมาณที่รับประทานโดยละเอียดให้แพทย์ทราบ
ปฏิกิริยาระหว่างยา
BILASTINE
กับยาอื่น
การใช้ยาไบแลสทีนในผู้สูงอายุ
ผู้ป่วยไตบกพร่อง
ผู้ป่วยตับบกพร่อง ไม่จำเป็นต้องปรับขนาดยาไบแลสทีน ยกเว้นกรณีที่ผู้ป่วยมียารับประทานหลายชนิด ควรปรึกษาแพทย์เพื่อพิจารณาถึงปฏิกิริยาระหว่างยาที่รับประทาน
ผู้ป่วยที่มีภาวะไตบกพร่องปานกลางหรือรุนแรงที่ใช้ยานี้ร่วมกับยาอื่น มีโอกาสทำให้ระดับยาไบแลสทีนเพิ่มขึ้น และอาจเพิ่มความเสี่ยงของการเกิดผลข้างเคียงจากยาได้ เช่น
ยาริโทนาเวียร์ (Ritonavir)
ยา
ไซโคลสปอริน
(Cyclosporine)
ยาคีโตโคนาโซล (Ketoconazole)
ยาดิลไทอะเซม (Diltiazem)
ยาไรแฟมพิซิน (Rifampicin)
ยา
อิริโทรมัยซิน
(Erythromycin)
นอกจากนี้ ยาไบแลสทีนไม่ได้เสริมฤทธิ์กดประสาทส่วนกลาง เมื่อรับประทานร่วมกับแอลกอฮอล์ หรือยา
ลอราซีแพม
ผลข้างเคียงจากการใช้ยา
BILASTINE
การรับประทานยา Bilastine อาจส่งผลให้
ปวดศีรษะ
ง่วงนอน มึนงง และอ่อนเพลียได้
โดยผลข้างเคียงเหล่านี้เกิดขึ้นในความถี่เทียบเท่ากับผู้ป่วยที่ได้รับยาหลอก
ส่วนผลข้างเคียงอื่น ๆ อาจที่พบได้น้อย เช่น ปากแห้ง ปวดท้อง คลื่นไส้ และเวียนศีรษะ
เขียนโดย
กองบรรณาธิการ POBPAD
อัพเดทล่าสุด
19 มิถุนายน พ.ศ. 2567
ตรวจสอบความถูกต้องโดย
กองบรรณาธิการทางการแพทย์ POBPAD