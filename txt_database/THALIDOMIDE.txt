Thalidomide (ทาลิโดไมด์)
Thalidomide
(ทาลิโดไมด์)
เป็นยากดภูมิคุ้มกัน
ออกฤทธิ์ยับยั้งการเจริญเติบโตของเนื้องอก
ใช้ป้องกันและรักษาการอักเสบทางผิวหนังที่เกิดจากโรคเรื้อนชนิดที่ 2 หรือนำมาใช้ร่วมกับยาเดกซาเมทาโซนเพื่อรักษาโรค
มะเร็งเม็ดเลือดขาวมัลติเพิลมัยอิโลมา นอกจากนี้ ยังอาจนำไปใช้รักษาโรคอื่น ๆ ตามดุลยพินิจของแพทย์ด้วย
เกี่ยวกับยา Thalidomide
กลุ่มยา
ยากดภูมิคุ้มกัน
ประเภทยา
ยาตามใบสั่งแพทย์
สรรพคุณ
รักษาอาการอักเสบ
ทางผิวหนังของโรคเรื้อนชนิดที่ 2
เสริมสร้างระบบภูมิคุ้มกันให้แข็งแรงเพื่อต่อต้านเซลล์มะเร็ง
กลุ่มผู้ป่วย
เด็ก ผู้ใหญ่
รูปแบบของยา
ยารับประทาน
การใช้ยาในหญิงตั้งครรภ์
Category X
ห้ามใช้ในสตรีมีครรภ์หรือในสตรีที่อาจตั้งครรภ์ เพราะจาก
การศึกษาในมนุษย์และสัตว์แสดงให้เห็นว่า ทำให้เกิดความผิดปกติของ ทารกในครรภ์มนุษย์และตัวอ่อนในครรภ์สัตว์ หรือพบหลักฐานยืนยันว่า เกิดความเสี่ยงที่อันตรายต่อทารกในครรภ์ การใช้ยามีความเสี่ยงในการเกิดความผิดปกติสูงกว่าประโยชน์ที่อาจได้รับอย่างชัดเจน
คำเตือนในการใช้ยา Thalidomide
แจ้งให้แพทย์ทราบหาก
แพ้ยา
ชนิดนี้หรือยาชนิดอื่น
เพราะยานี้อาจมีส่วนผสมที่ทำให้เกิดอาการแพ้หรือเกิดอาการอื่น ๆ ได้
แจ้งให้แพทย์ทราบหากกำลังรับประทานยาชนิดอื่น ทั้งยาที่ซื้อรับประทานเอง หรือยาตามใบสั่งแพทย์ โดยเฉพ
าะยาเพมโบรลิซูแมบ
อาหารเสริม สมุนไพร หรือยาที่คิดว่าจะรับประทาน เพราะยาบางชนิดอาจทำปฏิกิริยากับยานี้และก่อให้เกิดผลข้างเคียงหรือทำให้ประสิทธิภาพของยาลดลง
แจ้งให้แพทย์ทราบเกี่ยวกับประวัติสุขภาพก่อนใช้ยา โดยเฉพ
าะอย่างยิ่ง
หากต้องเข้ารับการผ่าตัด
หรือมีปัญหาสุขภาพ เช่น เกล็ดเลือดต่ำหรือเม็ดเลือดขาวต่ำ
เกล็ดเลือดจับตัวเป็นลิ่ม
เป็นเหน็บชา มีอาการเสียวซ่าที่แขนหรือขา
เป็นโรคหัวใจหรือโรคหลอดเลือด เป็นโรคลมชัก ติดเชื้อเอชไอวี เป็นโรคเอดส์ เป็นต้น
ยาชนิดนี้อาจทำให้หน้ามืด จึงควรยืนช้า ๆ หากกำลังลุกจากท่านั่งหรือท่านอน เพื่อป้องกันการหกล้ม
หลีกเลี่ยงการขับขี่ยานพาหนะ การใช้เครื่องจักร หรือการทำกิจกรรมที่ต้องอาศัยความตื่นตัวขณะใช้ยานี้ จนกว่าจะแน่ใจว่าสามารถทำกิจกรรมเหล่านั้นได้อย่างปลอดภัย
เพราะยานี้อาจทำให้วิงเวียนศีรษะหรือง่วง และไม่ควร
ดื่มเครื่องดื่มแอลกอฮอล์หรือใช้สารเสพติดขณะใช้ยา
เพราะยานี้อาจทำให้ผู้ป่วยวิงเวียนศีรษะหรือง่วง
มากขึ้น
ผู้ป่วยที่ติดเชื้อเอชไอวีอาจได้รับผลข้างเคียงจากการใช้ยามากกว่าคนทั่วไป เพราะยานี้อาจส่งผลต่อปริมาณเชื้อเอชไอวีในร่างกาย จึงอาจต้องเข้ารับการตรวจเชื้อเอชไอวีเป็นระยะ
ห้ามใช้ยาร่วมกับผู้ป่วยคนอื่น ๆ แม้จะเป็นโรคเดียวกันหรือมีอาการเดียวกันก็ตาม
ไม่ควรถือยาหรือสูดดมผงยาจากแคปซูลที่แตก เพราะผงยาอาจซึมเข้าสู่ผิวหนังหรือปอดได้
ยานี้
อาจทำให้เด็กพิการแต่กำเนิดอย่างรุนแรงและเป็นอันตรายต่อชีวิตได้ หรือเด็กอาจเสียชีวิตหากมารดาหรือบิด
าของเด็กรับประทานยานี้ในขณะที่มีการปฏิสนธิหรือขณะตั้งครรภ์ ซึ่งแม้จะรับประทานยาเพียงแค่ปริมาณหนึ่งก็อาจทำให้เด็กมีภาวะพิการแต่กำเนิดอย่างรุนแรงได้ที่บริเวณใบหน้า ตา หู แขน ขา กระดูก และหัวใจ
ผู้หญิงที่ยังไม่ได้ผ่าตัดมดลูกออกอาจต้อ
งใช้ยาคุมกำเนิดที่มีประสิทธิภาพทั้งก่อนและหลังรับประทานยานี้ 4 สัปดาห์ รวมทั้งอาจต้องตรวจการตั้งครรภ์ทุก ๆ 2 หรือ 4 สัปดาห์ แม้จะมีปัญหาด้านการเจริญพันธ์ก็ตาม และผู้ชายควรใช้ถุงยางขณะมีเพศสัมพันธ์ทั้งระหว่างและหลังจากที่รับประทานยานี้ 4 สัปดาห์ ส่วนผู้ที่
ประจำเดือนมาไม่ปกติ
ไม่ได้รับประทานยาคุมกำเนิด หรือมีเพศสัมพันธ์แบบไม่ได้ป้องกัน ให้หยุดรับประทาน Thalidomide และแจ้งให้แพทย์ทราบถึงภาวะดังกล่าวทันที
ควรปรึกษาแพทย์หากต้องให้นมบุตร
แม้จะยังไม่ทราบว่ายานี้ส่งผ่านน้ำนมได้หรือไม่
ห้ามบริจาคเลือดหรือสเปิร์มขณะใช้ยาหรือหยุดรับประทานยาไปได้น้อยกว่
า 4 สัปดาห์
ผู้ดูแลควรหลีกเลี่ยงการสัมผัสของเหลวของผู้ป่วย ซึ่งอาจทำได้โดยการสวมถุงมือขณะสัมผัสเสื้อผ้าของผู้ป่วย ทำความสะอาด จัดการสิ่งปนเปื้อน หรือเปลี่ยนผ้าอ้อมให้ผู้ป่วย เพราะยานี้อาจซึมผ่านของเหลวในร่างกายของผู้ป่วยอย่างเลือด ปัสสาวะ อุจจาระ
หรืออาเจียน
ปริมาณการใช้ยา Thalidomide
ปริมาณยาที่ต้องรับประทานอาจขึ้นอยู่กับน้ำหนักตัว อายุ และอาการของผู้ป่วยแต่ละราย โดยมีตัวอย่างการใช้ยา ดังนี้
โรคเรื้อนชนิดที่ 2 ที่เกิดเป็นระยะ
ตัวอย่างการใช้ยา Thalidomide เพื่อรักษา
โรคเรื้อน
ชนิดที่ 2 ที่เกิดขึ้นเป็นระยะ
ผู้ใหญ่
รับประทานยาปริมาณ 100-300 มิลลิกรัม/วัน ก่อนนอนหรืออย่างน้อย 1 ชั่วโมงหลังอาหารเย็น ปริมาณสูงสุดไม่เกิน 400 มิลลิกรัม/วัน และเมื่ออาการดีขึ้นอาจค่อย ๆ ลดปริมาณยาลงครั้งละ 50 มิลลิกรัม ทุก ๆ 2-4 สัปดาห์ กรณีที่ผู้ป่วยมีน้ำหนักน้อยกว่า 50 กิโลกรัม ควรรับประทานยาปริมาณเริ่มต้น 100 มิลลิกรัม/วัน
เด็กอายุ 12 ปีขึ้นไป
รับประทานยาปริมาณเริ่มต้น 100-300 มิลลิกรัม/วัน ก่อนนอนหรืออย่างน้อย 1 ชั่วโมงหลังอาหารเย็น หากมีน้ำหนักตัวน้อยกว่า 50 กิโลกรัม ควรรับประทานยาปริมาณเริ่มต้น 100 มิลลิกรัม/วัน
โรคเรื้อนชนิดที่ 2 ที่รุนแรง หรือกรณีที่ต้องใช้ยาในปริมาณสูง
ตัวอย่างการใช้ยา Thalidomide เพื่อรักษาโรคเรื้อนชนิดที่ 2 ที่รุนแรงหรือกรณีที่ต้องใช้ยาในปริมาณสูง
ผู้ใหญ่
รับประทานยาปริมาณเริ่มต้น 400 มิลลิกรัม/วัน ก่อนนอนหรือแบ่งรับประทานหลายครั้งอย่างน้อย 1 ชั่วโมงหลังอาหาร
เด็กอายุ 12 ปีขึ้นไป
รับประทานยาปริมาณเริ่มต้น 400 มิลลิกรัม/วัน ก่อนนอนหรือแบ่งรับประทานอย่างน้อย 1 ชั่วโมงหลังอาหาร
โรคมะเร็งเม็ดเลือดขาวมัลติเพิลมัยอิโลมา
ตัวอย่างการใช้ยา Thalidomide เพื่อรักษา
โรคมะเร็งเม็ดเลือดขาว
มัลติเพิลมัยอิโลมา
ผู้ใหญ่
รับประทานยาปริมาณเริ่มต้น 200 มิลลิกรัม/วัน และอาจเพิ่มปริมาณยา
100 มิลลิกรัม/สัปดาห์
โดยพิจารณาจากการตอบสนองต่อยาของผู้ป่วย ปริมาณยาสูงสุดไม่เกิน 800 มิลลิกรัม/วัน
เด็กอายุ 12 ปีขึ้นไป
รับประทานยาปริมาณ 200 มิลลิกรัม/วัน ก่อนนอนหรืออย่างน้อย 1 ชั่วโมงหลังอาหาร
การใช้ยา Thalidomide
ใช้ยาตามฉลากและตามคำแนะนำจากแพทย์อย่างเคร่งครัด สอบถามเกี่ยวกับผลข้างเคียงจากการใช้ยา และหากมีข้อสงสัยให้สอบถามแพทย์ที่จ่ายยาให้
ไม่ใช้ยานี้ในปริมาณมากกว่า น้อยกว่า หรือ
ติดต่อกันนานกว่าที่แพทย์แนะนำ และห้ามหยุดรับประทานยาจนกว่าแพทย์จะสั่
ง
เพราะนอกจากจะไม่ทำให้อาการดีขึ้นแล้ว ยังเสี่ยงต่อการเกิดภาวะแทรกซ้อนด้วย
ห้ามเปิดแคปซูลยา ทำให้แคปซูลยาแตก หรือถือยาไว้นานเกินจำเป็น
หากแคปซูลยาแตก ควรสอบถามเเพทย์เกี่ยวกับวิธีกำจัดยาอย่างปลอดภัย และ
หากผงยาในแคปซูลสัมผัสผิวหนัง ให้ล้างบริเวณนั้นด้วยสบู่หรือน้ำเปล่า เพราะผงยาในแคปซู
ลอาจทำอันตรายต่อผิวหนังได้
สวมถุงมือชนิดที่ใช้ครั้งเดียวแล้วทิ้งเมื่อต้องสัมผัสยา และล้างมือทั้งก่อนและหลังสวมถุงมือ
ผู้ป่วยควรรับประทานยาตรงเวลาและสม่ำเสมอ เพื่อให้ได้ผลการรักษาที่ดี รวมทั้งไม่ควรหยุดรับประทานยาในทันที เพราะอาการทางผิวหนังอาจแย่ลงได้
หากลืมรับประทานยาตามเวลาที่กำหนด ให้รีบรับประทานยาทันทีที่นึกขึ้นได้ แต่หากใกล้ถึงเวลาที่ต้องรับประทานยาในรอบถัดไป ให้ข้ามไปใช้ยารอบต่อไป โดยไม่ต้องรับประทานยาทดแทน
แจ้งให้แพทย์ทราบหากอาการไม่ดีขึ้นหรือแย่ลงหลังจากใช้ยา 2 สัปดาห์
ไม่ให้คนอื่นสัมผัสเลือดหรืออสุจิผ่านกิจกรรมทางเพศหรือกิจกรรมทั่วไป
ซักผ้าที่เลอะของเหลวของผู้ป่วยแยกกับเสื้อผ้าของคนอื่น ๆ
เก็บยาไว้ในบรรจุภัณฑ์จนกว่าจะพร้อมรับประทาน
เก็บยาให้ห่างจากแสงแดดและความชื้นที่อุณหภูมิ 20-25 องศาเซลเซียส หากต้องเดินทาง ควรรักษาอุณหภูมิในการเก็บยาให้อยู่ที่ 15-30 องศาเซลเซียส
ผลข้างเคียงจากการใช้ยา Thalidomide
การใช้ยา Thalidomide อาจก่อให้เกิดผลข้างเคียงบางอย่าง ดังต่อไปนี้
นอนหลับยาก ง่วงแต่
นอนไม่หลับ
หรือรู้สึกง่วงซึม
ปวดศีรษะ เวียนศีรษะ คลื่นไส้
ปวดหลัง ปวดตามข้อต่อ กล้ามเนื้อ หรือกระดูก
น้ำหนักตัวหรือความอยากอาหารเกิดการเปลี่ยนแปลง
ปากแห้ง ผิวแห้ง หรือผิวซีด
ท้องผูก
อ่อนแรง
เป็น
มะเร็งเม็ดเลือดขาว
ชนิดอื่น ๆ ซึ่งพบได้น้อย
โดยอาจเกิดขึ้นหากรับประ
ทานยานี้เพื่อรักษามะเร็งเม็ดเลือดขาวมัลติเพิลมัยอิโลมา
ทั้งนี้ ผู้ป่วยควรเข้าพบแพทย์ทันทีหากอาการข้างต้นมีความรุนแรงและไม่มีทีท่าว่าจะดีขึ้น หรือหากมีอาการดังต่อไปนี้ด้วย เพราะอาจเกิดอันตรายร้ายแรงตามมาได้
มีสัญญาณของการติดเชื้อ เช่น เป็นไข้ เจ็บคออย่างต่อเนื่อง เป็นต้น
ไอ หรือมีอาการสั่น
กลืนหรือหายใจลำบาก เสียงแหบ
จิตใจและอารมณ์เปลี่ยนแปลงไป เช่น สับสน กังวล เครียด ซึมเศร้า
เป็นต้น
มีอาการทางผิวหนัง เช่น มีแผลพุพอง ผิวลอก มีผื่นขึ้น มีรอยฟกช้ำ หรือมีเลือดออกได้ง่าย เป็นต้น
มีอาการบวมบริเวณใบหน้า คอ ลิ้น ริมฝีปาก ตา แขน หรือขา
ปวดแสบปวดร้อนบริเวณมือและเท้า
มีอาการชา เสียวซ่า
เป็น
ตะคริว
กล้ามเนื้ออ่อนแรง
หัวใจเต้นช้าหรือเร็วเกินกว่าปกติ
หายใจไม่อิ่ม หายใจช้าหรือเร็วเกินไป
มีเลือดปนใน
อาเจียน
อุจจาระเป็นสีดำ
มีอาการชัก
นอกจากนี้ ยา Thalidomide อาจทำให้เส้นประสาทได้รับความเสียหายอย่างรุนแรงหรือถาวรได้ด้วย ซึ่งอาจเกิดขึ้นในระหว่างการรักษาหรือหลังการรักษา แพทย์จึงอาจตรวจร่างกายของผู้ป่วยอย่างสม่ำเสมอ เพื่อดูว่ายานี้ส่งผลกระทบต่อเส้นประสาทของผู้ป่วยหรือไม่
ดูเพิ่มเติมเกี่ยวกับ :