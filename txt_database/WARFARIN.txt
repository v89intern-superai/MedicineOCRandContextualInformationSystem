Warfarin (วาฟาริน)
Warfarin (วาฟาริน)
เป็นยาในกลุ่มต้านการแข็งตัวของเลือดหรือที่เรียกกันว่ายาละลายลิ่มเลือด โดยแพทย์จะใช้ยานี้ในหลาย ๆ จุดประสงค์ เช่น ใช้รักษาหรือป้องกันภาวะเลือดอุดตันในหลอดเลือดดำหรือหลอดเลือดแดง รักษาหรือป้องกันโรคลิ่มเลือดอุดกั้นในปอด หรือใช้เพื่อลดความเสี่ยงต่อการโรคหลอดเลือดสมองหรือโรคหัวใจ
นอกจากนี้ แพทย์ยังอาจใช้ยาวาฟารินเพื่อจุดประสงค์อื่น ๆ ด้วยเช่นกัน ขึ้นอยู่กับดุลยพินิจของแพทย์ เช่น ใช้รักษาผู้ป่วยที่มีภาวะผิดปกติเกี่ยวกับระบบไหลเวียนโลหิต
เกี่ยวกับยา
Warfarin
กลุ่มยา
ยาต้านการแข็งตัวของเลือด
ประเภทยา
ยาตามใบสั่งแพทย์
สรรพคุณ
ต้านการแข็งตัวของเลือด
กลุ่มผู้ป่วย
เด็ก ผู้ใหญ่ และผู้สูงอายุ
การใช้ยาในหญิงตั้งครรภ์และผู้ให้นมบุตร
Category D
จากการศึกษาในมนุษย์ พบความเสี่ยงทำให้เกิดความผิดปกติต่อทารกในครรภ์ จะใช้ก็ต่อเมื่อพิจารณาแล้วว่า ก่อให้เกิดประโยชน์ต่อมารดาและยอมรับความเสี่ยงที่อาจเกิดต่อทารกในครรภ์ โดยมากมักใช้ในกรณีที่จำเป็นในการช่วยชีวิต หรือใช้รักษาโรคร้ายแรงของมารดา ซึ่งไม่สามารถใช้ยาอื่น ๆ ทดแทนได้
ผู้ที่กำลังตั้งครรภ์หรืออยู่ในช่วงให้นมบุตรจึงต้องแจ้งให้แพทย์ทราบก่อนใช้ยา Warfarin
รูปแบบของยา
ยาเม็ด ยาฉีด
คำเตือนในการใช้ยา Warfarin
เพื่อความปลอดภัยในการใช้ยา Warfarin ผู้ที่ใช้ยาควรปฏิบัติตามคำแนะนำดังต่อไปนี้
ผู้ที่มีภาวะผิดปกติดังต่อไปนี้ ควรแจ้งให้แพทย์ทราบก่อนใช้ยาวาฟาริน ได้แก่
ความดันโลหิตสูง
เพิ่งได้รับการผ่าตัดหรือกำลังเข้ารับการผ่าตัด กำลังเข้ารับการเจาะน้ำไขสันหลัง เซลล์เม็ดเลือดมีความผิดปกติ โรคตับ โรคไต ขาดวิตามินเค วัณโรค โรคหัวใจ
เบาหวาน
มีภาวะเลือดออกในร่างกาย มีแผลเลือดออก ต่อมไทรอยด์มีปัญหา และเยื่อบุหัวใจมีภาวะติดเชื้อ
ผู้ที่กำลังใช้
ยาต้านการแข็งเลือด
ชนิดอื่นอยู่ควรแจ้งให้แพทย์ทราบก่อนใช้ยานี้ เช่น
ยาสเตรปโตไคเนส
(Streptokinase) หรือยาอัลทีเพลส (Alteplase)
หลีกเลี่ยงการใช้ยาวาฟาริน หากไม่สามารถใช้ยาได้ตรงตามเวลาในทุกวัน
ผู้ที่กำลังตั้งครรภ์ วางแผนจะมีบุตร หรืออยู่ในช่วงให้นมบุตรต้องปรึกษาแพทย์ก่อนใช้ยานี้
ผู้ที่เพิ่งคลอดบุตรควรแจ้งให้แพทย์ทราบก่อนใช้ยานี้
ผู้ที่ใช้ยาวาฟาริน อาจต้องหยุดใช้ยา 5–7 วัน ก่อนจะมีการผ่าตัดใด ๆ หรือเข้ารับการรักษาทางทันตกรรม
ในระหว่างที่ใช้ยานี้ ผู้ใช้ยาควรหลีกเลี่ยงการทำกิจกรรมใด ๆ ที่ส่งผลให้เสี่ยงต่อการเกิดแผล รวมถึงควรปรับพฤติกรรมการใช้ชีวิตประจำวันบางอย่างที่อาจส่งผลให้มีเลือดออก เช่น โกนหนวดอย่างระมัดระวัง
แปรงฟัน
ให้เบาลง หรือเปลี่ยนแปรงสีฟันเป็นแบบขนนุ่ม
ผู้ที่ใช้ยาวาฟารินต้องได้รับการตรวจกลไกการแข็งตัวของเลือดตามคำแนะนำของแพทย์อย่างสม่ำเสมอ
ผู้ที่อายุมากกว่า 65 ปี ควรแจ้งให้แพทย์ทราบก่อนใช้ยานี้
หลีกเลี่ยงการดื่มเครื่องดื่มที่มีแอลกอฮอล์และน้ำแครนเบอร์รีขณะใช้ยานี้
ในระหว่างใช้ยานี้ ผู้ป่วยควรระวังการรับประทานอาหารที่มีส่วนประกอบของ
วิตามินเค
โดยให้รับประทานเพียงเล็กน้อยในปริมาณที่พอเหมาะทุกวัน เพื่อช่วยให้ร่างกายสามารถรักษาระดับของยาวาฟารินได้ดี
ปริมาณการใช้ยา Warfarin
ปริมาณการใช้ยา Warfarin จะขึ้นอยู่กับจุดประสงค์ของการใช้ยา อายุของผู้ป่วย และดุลยพินิจของแพทย์ โดยการใช้ยาจะมีทั้งรูปแบบรับประทานและแบบฉีด ซึ่งแต่ละชนิดจะมีตัวอย่างการใช้ดังต่อไปนี้
ชนิดรับประทานเพื่อรักษาและป้องกันโรคหลอดเลือดอุดตัน
การใช้ยา Warfarin ชนิดรับประทานเพื่อรักษาและป้องกันโรคหลอดเลือดอุดตัน ได้แก่
ผู้ใหญ่
ในช่วงแรก แพทย์จะให้ผู้ป่วยเริ่มใช้ยาในปริมาณ 2–5 มิลลิกรัม/วัน จากนั้นจะค่อย ๆ ปรับปริมาณเป็น 2–10 มิลลิกรัม/วัน โดยปริมาณจะขึ้นอยู่กับดุลยพินิจของแพทย์
ผู้สูงอายุ
ปริมาณการใช้ยาจะขึ้นอยูกับดุลยพินิจของแพทย์
เด็ก
ในช่วงแรกแพทย์จะให้ยาในปริมาณ 0.2 มิลลิกรัม/น้ำหนักตัว 1 กิโลกรัม และจะค่อย ๆ ปรับปริมาณอีกครั้งตามความเหมาะสม
ชนิดฉีดเพื่อรักษาและป้องกันโรคหลอดเลือดอุดตัน
การใช้ยา Warfarin ชนิดฉีดเพื่อรักษาและป้องกันโรคหลอดเลือดอุดตัน ได้แก่
ผู้ใหญ่
ในช่วงแรก แพทย์จะให้ผู้ป่วยเริ่มใช้ยาในปริมาณ 2–5 มิลลิกรัม/วัน จากนั้นจะค่อย ๆ ปรับปริมาณเป็น 2–10 มิลลิกรัม/วัน โดยปริมาณจะขึ้นอยู่กับดุลยพินิจของแพทย์
ผู้สูงอายุ
ปริมาณการใช้ยาจะขึ้นอยูกับดุลยพินิจของแพทย์
เด็ก
ในช่วงแรก แพทย์จะเริ่มให้ยาในปริมาณ 0.1 มิลลิกรัม/น้ำหนักตัว 1 กิโลกรัม/วัน และจะปรับเป็นประมาณ 0.09–0.33 มิลลิกรัม/น้ำหนักตัว 1 กิโลกรัม/วัน ทั้งนี้ ในการเลือกปริมาณที่เหมาะสม แพทย์อาจจำเป็นต้องดูสุขภาพโดยรวมของเด็กประกอบการตัดสินใจด้วย
การใช้ยา Warfarin
ผู้ที่ใช้ยา Warfarin ในรูปแบบยารับประทานควรรับประทานยาในปริมาณที่แพทย์กำหนดอย่างเคร่งครัด และที่สำคัญ ผู้ป่วยไม่ควรหยุดยาเองโดยไม่ปรึกษาแพทย์ก่อน เพื่อการรักษาที่เห็นผล
ยาชนิดนี้เป็นยาที่ผู้ป่วยสามารถรับประทานได้ทั้งก่อนและหลังอาหาร แต่ผู้ป่วยควรเลือกอย่างใดอย่างหนึ่งและรับประทานยาในเวลาเดิมของทุก ๆ วัน
หากผู้ป่วยลืมรับประทานยา ให้ผู้ป่วยรับประทานยาทันทีที่นึกขึ้นได้ แต่หากใกล้ถึงเวลารับประทานยารอบถัดไป ให้ผู้ป่วยข้ามไปรับประทานยารอบถัดไปได้เลยโดยไม่จำเป็นต้องเพิ่มปริมาณยาเป็น 2 เท่า และแจ้งให้แพทย์ทราบ หากลืมรับประทานยาบ่อย ๆ
ในระหว่างที่กำลังใช้ยานี้ ผู้ป่วยต้องได้รับการวัดเวลาการแข็งตัวของเลือด (Prothrombin Time Test) หรือ INR ตามคำแนะนำของแพทย์ เพื่อวัดว่าเลือดใช้เวลาเท่าใดในการแข็งตัว ซึ่งจะช่วยให้แพทย์สามารถพิจารณาปริมาณการใช้ยาให้กับคนไข้ได้อย่างเหมาะสม
ผู้ที่ใช้ยานี้ควรพกบัตรแจ้งเตือนทางการแพทย์หรือพกบัตรที่ระบุว่ามีการใช้ยาวาฟาริน เพราะแพทย์หรือบุคลากรทางการแพทย์ต้องทราบว่าผู้ป่วยกำลังใช้ยานี้อยู่
สำหรับการเก็บรักษายา ผู้ใช้ยาควรเก็บยานี้ไว้ที่อุณหภูมิห้อง เก็บให้พ้นมือเด็ก และเก็บให้ห่างจากความร้อน ความชื้นและแสงแดด
ปฏิกิริยาระหว่างยา Warfarin กับยาอื่น
ก่อนใช้ยา Warfarin ผู้ป่วยควรแจ้งให้แพทย์ทราบถึงยาที่กำลังใช้อยู่ โดยเฉพาะยาดังต่อไปนี้
ยาชนิดอื่นในกลุ่มต้านการแข็งเลือด เช่น
ยาแอสไพริน
(Aspirin) ยาทิโคลพิดีน (Ticlopidine) ยาโคลพิโดเกรล (Clopidogrel) หรือยาซิลอสทาซอล (Cilostazol)
ยารักษาโรค
เก๊าท์
เช่น ยาอัลโลพูรินอล (Allopurinol)
ยารักษาภาวะหัวใจเต้นผิดจังหวะ เช่น
ยาอะมิโอดาโรน
(Amiodarone) หรือยาโพรพาฟีโนน (Propafenone)
ยารักษาการติดเชื้อรา เช่น
ยาไอทราโคนาโซล
(Itraconazole) หรือยา
ฟลูโคนาโซล
(Fluconazole)
ยาปฏิชีวนะ
เช่น ยาอิริโทรมัยซิน (Erythromycin)
ยารักษา
วัณโรค
เช่น ยาไรแฟมพิซิน (Rifampicin)
ยารักษาโรคชัก เช่น ยาเฟนิโทอิน (Phenytoin) หรือยาคาร์บามาซีปีน (Carbamazepine)
ยาในกลุ่ม
เอ็นเสด
(NSAIDs) เช่น ยาไดโคลฟีแนค (Diclofenac) หรือยาไอบูโพรเฟน (Ibuprofen)
ยาลดระดับ
คอเลสเตอรอล
ในเลือด เช่น ยาอะทอร์วาสแตติน (Atorvastatin) ยาฟลูวาสแตติน (Fluvastatin) หรือยาเจมไฟโบรซิล (Gemfibrozil)
ยากล่อมประสาท ได้แก่ ยาไซตาโลแพรม (Citalopram) ยาดูล็อกซีทีน (Duloxetine) ฟลูออกซิทีน (Fluoxetine) ยาฟลูวอกซามีน (Fluvoxamine) พาร็อกซีทีน (Paroxetine) ยาเซอร์ทราลีน (Sertraline) ยาเวนลาฟาซีน (Venlafaxine)
อาหารเสริมวิตามินเค
ผลิตภัณฑ์สมุนไพร
เซนต์จอห์นเวิร์ต
(St. John's Wort)
ทั้งนี้ ตัวอย่างยาในข้างต้นเป็นเพียงส่วนหนึ่งเท่านั้น ดังนั้น หากผู้ป่วยกำลังใช้ผลิตภัณฑ์สมุนไพร ผลิตภัณฑ์อาหารเสริมต่าง ๆ และยารักษาโรคหรือภาวะผิดปกติอื่น ๆ อยู่ ผู้ป่วยก็ควรแจ้งให้แพทย์ทราบเช่นกัน
ผลข้างเคียงจากการใช้ยา Warfarin
ยา Warfarin อาจส่งผลให้ผู้ที่ใช้พบผลข้างเคียงบางอย่างได้ เช่น ผื่นขึ้น
ท้องเสีย
ผมร่วง คลื่นไส้ ท้องอืด การรับรู้รสชาติอาหารเปลี่ยนแปลง อาเจียน และมีไข้ขึ้น ซึ่งผู้ที่พบอาการควรไปพบแพทย์หากอาการไม่ดีขึ้นหรือแย่ลง
อย่างไรก็ตาม ในขณะที่ใช้ยานี้ หากผู้ป่วยเกิดอุบัติเหตุใด ๆ บริเวณศีรษะหรือหลัง มีอาการปวดหลังโดยไม่ทราบสาเหตุ หรือพบอาการดังต่อไปนี้ ผู้ป่วยควรรีบไปพบแพทย์ทันที ได้แก่
อาการ
แพ้ยา
เช่น มีผื่นขึ้น หายใจลำบาก หน้าบวม ปากบวม ลิ้นบวม หรือคอบวม
มีเลือดออกมากผิดปกติ มีเลือดออกตามเหงือก หรือมี
เลือดกำเดา
อย่างรุนแรง โดยเฉพาะเมื่อเลือดไหลไม่หยุด
พบรอย
ช้ำ
ตามร่างกาย โดยเฉพาะเมื่อรอยช้ำเกิดขึ้นโดยไม่ทราบสาเหตุ หรือรอยช้ำมีขนาดใหญ่
ผู้หญิงที่มีเลือด
ประจำเดือนมามาก
ผิดปกติ หรือมีสิ่งผิดปกติใด ๆ เกี่ยวกับประจำเดือน
สัญญาณของการติดเชื้อ เช่น มีไข้ขึ้น คลื่นไส้ อาเจียน และท้องเสีย
อุจจาระมีสีดำและเหนียว
ปัสสาวะมีสีคล้ำหรือมีเลือดปน
ไอ
หรือเสมหะปนเลือด หรือมีสีดำ
ปวดศีรษะ เวียนศีรษะ โดยเฉพาะเมื่อมีอาการคลื่นไส้ อาเจียน หรือรู้สึกสับสนร่วมด้วย
อ่อนเพลีย ปวดตามร่างกาย
เจ็บหน้าอก
หายใจไม่ออก
ปวดท้อง ท้องบวม
เจ็บขาหรือเท้า มีแผลที่เท้า นิ้วเท้าหรือนิ้วมือเป็นสีม่วง
ผิวหนังและดวงตามีสีออกเหลือง ร่วมกับอาการปวดท้อง
ปัสสาวะน้อยลง ปัสสาวะไม่ออก