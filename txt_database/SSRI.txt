SSRI (ยาต้านเศร้าเอสเอสอาร์ไอ)
SSRI (Selective Serotonin Reuptake Inhibitors) หรือยาต้านเศร้าเอสเอสอาร์ไอ
เป็นกลุ่มยารักษาโรคซึมเศร้าที่ออกฤทธิ์ช่วยเพิ่มระดับสารเซโรโทนินในสมอง เป็นยาที่ค่อนข้างปลอดภัยและมักไม่ทำให้เกิดผลข้างเคียงรุนแรงเมื่อเปรียบเทียบกับกลุ่มยารักษาโรคซึมเศร้าชนิดอื่น โดยนำมาใช้บรรเทาอาการซึมเศร้าหรืออาจใช้รักษาโรคอื่น ๆ เช่น โรควิตกกังวล โรคแพนิค และภาวะไฟโบมัยอัลเจีย เป็นต้น
ตัวอย่างยาในกลุ่มนี้ เช่น
ยา
ฟลูออกซิทีน
ยา
เซอร์ทราลีน
ยา
เอสซิตาโลแพรม
ยา
ไซตาโลแพรม
คำเตือนในการใช้ยา
SSRI
ยา SSRI แต่ละชนิดล้วนมีข้อบ่งชี้ ข้อควรระวังในการใช้ยา และส่วนประกอบในยาที่แตกต่างกันไป ดังนั้น ผู้ป่วยควรแจ้งให้แพทย์หรือเภสัชกรทราบถึงอาการป่วยในปัจจุบัน ประวัติทางการแพทย์ และประวัติการแพ้ยาต่าง ๆ รวมทั้งศึกษาวิธีการใช้ยาและคำเตือนบนฉลากให้ดีก่อนใช้ยาเสมอ เพื่อป้องกันการเกิดอาการไม่พึงประสงค์จากการใช้ยาผิดวิธี
ตัวอย่างข้อควรระวังในการใช้ยา
SSRI
ได้แก่
แจ้งให้แพทย์ทราบก่อนใช้ยา หากมีประวัติแพ้ยาหรือส่วนประกอบของยาชนิดนี้ รวมถึงการแพ้ยาชนิดอื่น อาหาร หรือสารใด ๆ
ยานี้อาจเพิ่มความเสี่ยงให้ผู้ป่วยมีความคิดและความพยายามในการฆ่าตัวตาย โดยเฉพาะเด็กหรือผู้ที่มีอายุต่ำกว่า 25 ปี ซึ่งมักเกิดขึ้นในช่วงที่เริ่มใช้ยาหรือเปลี่ยนแปลงปริมาณการใช้ยา
การใช้ยากลุ่ม SSRI อาจเพิ่มความเสี่ยงให้เกิดภาวะเลือดออกผิดปกติ โดยเฉพาะหากใช้ยานี้ร่วมกับยาชนิดอื่นที่อาจเพิ่มความเสี่ยงให้มีเลือดออก
การใช้ยากลุ่มนี้ในปริมาณมากอาจเพิ่มความเสี่ยงให้เกิด
กลุ่มอาการเซโรโทนิน (
Serotonin Syndrome
)
ซึ่งอาจทำให้มีอาการบางอย่าง เช่น กระสับกระส่าย สับสน มีเหงื่อออกมาก สั่น และหัวใจเต้นเร็ว เป็นต้น
หากใช้ยากลุ่ม SSRI บางชนิดในปริมาณมาก เช่น ยาไซตาโลแพรม เป็นต้น อาจส่งผลให้หัวใจเต้นผิดจังหวะได้
การหยุดใช้ยาอย่างกะทันหันหรือลืมใช้ยาติดต่อกันหลายครั้ง อาจทำให้เกิดกลุ่มอาการหยุดยาแก้ซึมเศร้า ซึ่งจะมีอาการคล้ายกับการ
ถอนยา
โดยทั่วไปยาจะออกฤทธิ์เมื่อผ่านไป 4-6 สัปดาห์ และใช้เวลาหลายเดือนจึงจะเห็นผลการรักษาอย่างเต็มประสิทธิภาพ
ผู้ที่ตั้งครรภ์ วางแผนมีบุตร หรืออยู่ในช่วงให้นมบุตร ควรปรึกษาแพทย์ถึงข้อดีและข้อเสียของยาก่อนใช้เสมอ
ผลข้างเคียงจากการใช้ยา
SSRI
เนื่องจากยา SSRI แต่ละชนิดล้วนมีส่วนประกอบที่แตกต่างกัน ผู้ป่วยจึงอาจมีอาการข้างเคียงจากการใช้ยาแตกต่างกันไปด้วย ดังนั้น ควรศึกษาข้อมูลจากฉลากยาอย่างระมัดระวังและใช้ยาอย่างถูกวิธีเสมอ หากพบอาการผิดปกติเกิดขึ้นหลังใช้ยา ควรปรึกษาแพทย์หรือเภสัชกร และไปพบแพทย์ทันทีหากมีอาการรุนแรง รวมทั้งหากอาการเหล่านั้นไม่ดีขึ้นหรือแย่ลง
ตัวอย่างผลข้างเคียงที่อาจพบได้จากการใช้ยา SSRI
ง่วงซึม
หรืออาจ
นอนไม่หลับ
คลื่นไส้
อาเจียน
มีผื่นคัน
ปวดข้อและกล้ามเนื้อ
ปากแห้ง
ท้องไส้ปั่นป่วน ท้องเสีย
ประหม่า กระสับกระส่าย หรือหงุดหงิด
เวียนศีรษะ ปวดศีรษะ
มองเห็นไม่ชัด
มีปัญหาทางเพศ เช่น ความต้องการทางเพศน้อยลง ถึงจุดสุดยอดยากขึ้น และหย่อนสมรรถภาพทางเพศ เป็นต้น
นอกจากนี้ หากผู้ป่วยพบอาการผิดปกติใด ๆ เพิ่มเติมหลังจากใช้ยา ควรแจ้งให้แพทย์ทราบด้วยเช่นกัน
ดูเพิ่มเติมเกี่ยวกับ :
กลุ่มอาการทูเร็ตต์ (Tourette Syndrome)
กลุ่มอาการเทอร์เนอร์ (Turner Syndrome)
พฤติกรรมการเคลื่อนไหวผิดปกติ (Catatonia)