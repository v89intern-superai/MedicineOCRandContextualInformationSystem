Doxycycline (ด็อกซีไซคลิน)
Doxycycline (ด็อกซีไซคลิน) คือยาปฏิชีวนะในกลุ่มเตตราไซคลิน (Tetracycline) โดยมีคุณสมบัติรักษาอาการติดเชื้อแบคทีเรียต่าง ๆ เช่น สิว การติดเชื้อในระบบทางเดินปัสสาวะ การติดเชื้อในลำไส้ใหญ่ ติดเชื้อที่ตา โรคหนองในแท้ โรคหนองในเทียม และโรคเหงือก เป็นต้น
นอกจากนี้ด็อกซีไซคลินยังถูกใช้เพื่อรักษา
ฝ้า
รอยนูน และแผลคล้ายสิวที่เกิดจาก
โรคผิวหนังอักเสบ
โรซาเชีย
(Rosacea) ได้ รวมถึงยังเป็นหนึ่งในตัวยาที่ใช้ในการป้องกันโรคมาลาเรีย และใช้ในการรักษาโรคแอนแทร็กซ์ รักษาโรคติดเชื้อที่เกิดจากตัวไร เห็บ หรือเหา ด้วยเช่นกัน โดยยาด็อกซีไซคลินเป็นยาที่ต้องใช้ภายใต้คำสั่งของแพทย์เท่านั้น
เกี่ยวกับยา Doxycycline
กลุ่มยา
ยาปฏิชีวนะ (Antibiotic)
ประเภทยา
ยาตามใบสั่งแพทย์
สรรพคุณ
รักษาอาการติดเชื้อแบคทีเรีย
กลุ่มผู้ป่วย
ผู้ใหญ่ ยกเว้นสตรีมีครรภ์หรืออยู่ในช่วงให้นมบุตร
การใช้ยาในหญิงตั้งครรภ์และผู้ให้นมบุตร
Category D
จากการศึกษาในมนุษย์ พบความเสี่ยงทำให้เกิดความผิดปกติต่อทารกในครรภ์ จะใช้ก็ต่อเมื่อพิจารณาแล้วว่า ก่อให้เกิดประโยชน์ต่อมารดาและยอมรับความเสี่ยงที่อาจเกิดต่อทารกในครรภ์ โดยมากมักใช้ในกรณีที่จำเป็นในการช่วยชีวิต หรือใช้รักษาโรคร้ายแรงของมารดา ซึ่งไม่สามารถใช้ยาอื่น ๆ ทดแทนได้  สตรีมีครรภ์หรือให้นมบุตรควรหลีกเลี่ยงการใช้ยานี้
รูปแบบของยา
ยาเม็ด ยาน้ำ
คำเตือนเกี่ยวกับยา Doxycycline
เพื่อความปลอดภัยในการใช้ยา ผู้ป่วยควรระมัดระวังและปฏิบัติตามคำแนะนำดังต่อไปนี้
หลีกเลี่ยงการใช้ยา หากพบว่ามีประวัติแพ้ยาด็อกซีไซคลิน หรือ
ยาปฏิชีวนะ
ในกลุ่ม
เตตราไซคลีน
(Tetracyclines)
แจ้งแพทย์ทุกครั้งหากผู้ใช้มีอาการป่วยของโรคตับ โรคไต
โรคหอบหืด
มีอาการแพ้ซัลไฟต์ มีประวัติความดันภายในกะโหลกศีรษะสูง หรืออยู่ในระหว่างการใช้ยา ยาไอโซเตรทติโนอิน (Isotretinoin) ซึ่งเป็นยารักษาสิว รวมถึงผู้ป่วยที่ใช้ยากันชักด้วย
หากเป็นผู้ป่วยที่ใช้ยาดังกล่าวเพื่อรักษา
อาการ
หนองในแท้
ควรเข้ารับการตรวจให้แน่ใจว่าไม่ได้ป่วยเป็น
โรคซิฟิลิส
หรือโรคติดเชื้อทางเพศสัมพันธ์อื่น ๆ เพราะอาจทำให้การรักษาไม่ครอบคลุม
ห้ามใช้ยาดังกล่าวกับเด็ก เพราะยาด็อกซีไซคลินจะทำให้ฟันของเด็กอายุต่ำกว่า 8 ปีเปลี่ยนสีเป็นสีเหลืองหรือสีเทาอย่างถาวรได้ หากต้องใช้ ควรใช้ในกรณีที่จำเป็นเท่านั้น เช่น การรักษา
โรคแอนแทรกซ์
ห้ามใช้ยาด็อกซีไซคลินระหว่างการตั้งครรภ์ เพราะอาจทำให้ทารกในครรภ์มีสีฟันที่ผิดปกติถาวรเมื่อโตขึ้น และควรแจ้งแพทย์ให้ชัดเจนหากเกิดการตั้งครรภ์ในช่วงที่กำลังรักษา
ยานี้อาจทำให้ผิวไวต่อแสงและ
ไหม้แดด
ควรหลีกเลี่ยงการถูกแสงแดดจัดโดยไม่จำเป็นหรือเป็นเวลานาน สวมแว่นกันแดดและเสื้อผ้าที่มิดชิดป้องกันแสงแดด และทา
ครีมกันแดด
ที่มีค่า SPF 30 ขึ้นไป ก่อนออกจากบ้านทุกครั้ง
ปริมาณการใช้ยา Doxycycline
ยา Doxycycline มีปริมาณการใช้ที่แตกต่างกันออกไปตามโรคที่ต้องการรักษา และดุลยพินิจของแพทย์ เช่น
รักษาอาการติดเชื้อแบคทีเรีย รับประทาน 200 มิลลิกรัมในวันแรกโดยรับประทานครั้งเดียว หรือแบ่งเป็นครั้ง ๆ ตามที่แพทย์สั่ง จากนั้นรับประทาน 100 มิลลิกรัม/ครั้ง/วัน ในกรณีติดเชื้อรุนแรง ปริมาณยาจะขึ้นอยู่กับความเหมาะสมในการรักษา
รักษาโรคเหงือก รับประทาน 20 มิลลิกรัม วันละ 2 ครั้ง ติดต่อกัน 9 เดือน
รักษา
โรคหลอดลมอักเสบ
(Bronchitis) รับประทาน 100 มิลลิกรัม ทุก ๆ 12 ชั่วโมง ติดต่อกัน 7–10 วัน
รักษาการติดเชื้อทางเดินหายใจส่วนบน รับประทาน 100 มิลลิกรัม ทุก ๆ 12 ชั่วโมง ติดต่อกัน 7–10 วัน
อาการไข้กลับและการติดเชื้อ
ไข้รากสาดใหญ่
รับประทาน 100 หรือ 200 มิลลิกรัม 1 ครั้ง
หนองในแท้ที่ไม่มีอาการแทรกซ้อน รับประทานครั้งละ 100 มิลลิกรัม วันละ 2 ครั้ง ติดต่อกัน 7 วัน หรือรับประทานครั้งแรก 300 มิลลิกรัม แล้วตามด้วยครั้งที่ 2 ด้วยปริมาณที่ใกล้เคียงกัน ห่างกัน 1 ชั่วโมง
รักษา
หนองในเทียม
รับประทาน 100 มิลลิกรัม วันละ 2 ครั้ง ติดต่อกัน 7 วัน
รักษาโรคซิฟิลิส รับประทาน 100 มิลลิกรัม วันละ 2 ครั้ง ติดต่อกัน 14 วัน
รักษา
ปากมดลูกอักเสบ
(Cervicitis) รับประทาน 100 มิลลิกรัม วันละ 2 ครั้ง ติดต่อกัน 7 วัน
รักษา
สิว
เบื้องต้นรับประทานวันละ 100 มิลลิกรัม วันละ 2 ครั้ง ติดต่อกัน 3–6 สัปดาห์ จนกว่าอาการจะดีขึ้น หากรับประทานเพื่อควบคุมอาการ ควรรับประทาน 50–150 มิลลิกรัม วันละ 1 ครั้ง
รักษาโรคผิวหนังอักเสบโรซาเชีย ใช้วันละ 40 มิลลิกรัม 1 ครั้งตอนเช้าก่อนอาหาร หรือ 1 ชั่วโมงก่อนอาหาร และ 2 ชั่วโมงหลังอาหารเช้า
รักษา
โรคบิด
ชนิดมีตัว (Amoebiasis) รับประทาน 100 มิลลิกรัม วันละ 2 ครั้งควบคู่กับยาอะมีไบไซด์ (Amebicides)
รักษา
อหิวาตกโรค
(Cholera) รับประทาน 300 มิลลิกรัม 1 ครั้ง ควบคู่กับสารทดแทนน้ำและเกลือแร่
รักษา
โรค
มาลาเรีย
ชนิดฟาลซิพารัมที่มีการดื้อยาคลอโรคควิน (Chloroquine Resistant Falciparum Malaria Acute Attack) รับประทานวันละ 200 มิลลิกรัม อย่างน้อย 7 วัน ควบคู่กับการใช้
ยา
ควินิน
(Quinine) หรือรับประทานหลังจบการรักษาด้วยยาควินิน
รักษาและป้องกันโรคแอนแทรกซ์ที่ติดต่อผ่านทางการหายใจ รับประทานวันละ 100 มิลลิกรัม วันละ 2 ครั้ง รับประทานต่อเนื่องจนกว่าจะครบ 60 วัน และรับประทานควบคู่กับยาต้านเชื้อแบคทีเรียอื่น ๆ ร่วมด้วย
ป้องกันโรคมาลาเรียชนิดดื้อ
ยา
คลอโรควิน
(Chloroquine) รับประทาน 100 มิลลิกรัมทุกวัน ติดต่อกัน 2 ปี
การใช้ยา Doxycycline
การใช้ยา
Doxycycline จะต้องอยู่ใต้คำแนะนำของแพทย์เนื่องจากเป็นยาที่มีผลข้างเคียงมาก ห้ามรับประทานยาเกินกว่าหรือน้อยกว่าปริมาณที่แพทย์สั่ง และควรสังเกตวันหมดอายุที่ฉลากอย่างละเอียด การรับประทานยาด็อกซีไซคลินที่
หมดอายุ
เ
สามารถส่งผลอันตรายต่อไตได้โดยตรง
ทั้งนี้ ยา Doxycycline สามารถรับประทานได้ทั้งก่อนหรือหลังอาหาร หากผู้ป่วยมีอาการระคายเคืองที่กระเพาะอาหาร ควรรับประทานหลังอาหาร นอกจากนี้ ควรรับประทานยาจนกว่าจะหมดแม้อาการจะดีขึ้นแล้ว เพราะหลังจากหายจากอาการต่าง ๆ แล้วจะต้องใช้เวลาอีกช่วงหนึ่งกว่าเชื้อจะถูกกำจัดจนหมด
หากผู้ป่วยมีความจำเป็นต้องเข้ารับการผ่าตัด ควรแจ้งให้ศัลยแพทย์ทราบ เพราะอาจต้องหยุดรับประทานยา Doxycycline
ชั่วคราว สำหรับสตรีมีครรภ์หรือให้นมบุตร ยาด็อกซีไซคลินถือเป็นยาที่ควรหลีกเลี่ยง และควรแจ้งให้แพทย์ทราบก่อนได้รับยา เพราะยาดังกล่าวอาจส่งผลต่อฟันของทารกในครรภ์ และสามารถปนเปื้อนกับน้ำนมในช่วงให้นมบุตร ทำให้เกิดปัญหาเกี่ยวกับสุขภาพฟันได้
ปฏิกิริยาระหว่างยา Doxycycline กับยาอื่น
ยา Doxycycline อาจทำปฏิกิริยากับยาบางชนิด ซึ่งอาจทำให้เกิดผลข้างเคียงหรือลดประสิทธิภาพของยาลง เช่น
ยาเรตินอยด์ (Retinoid) ชนิดรับประทาน เช่น
อาซิเทรติน
(Acitretin) และยาไอโซเตรทติโนอิน (Isotretinoin)
ยาละลายลิ่มเลือด เช่น
วาฟาริน
(Warfarin)
ยาต้านอาการชัก เช่น
เฟนิโทอิน
(Phenytoin) และ
คาร์บามาซีปีน
(Carbamazepine)
ยากดภูมิคุ้มกัน เช่น
ไซโคลสปอริน
(Cyclosporine)
ยา
บิสมัท
ซับซาลิไซเลต
(Bismuth Subsalicylate)
ยาปฏิชีวนะกลุ่มเพนิซิลลิน (Penicillin)
ยาลดกรด
ยาระบาย และอาหารเสริมที่มีส่วนประกอบของแมกนีเซียม อลูมิเนียม แคลเซียม ธาตุเหล็ก และสังกะสี
ยาคุมกำเนิด
เช่น ชนิดรับประทาน ชนิดฉีด แผ่นแปะ และห่วงคุมกำเนิด ซึ่งยา Doxycycline อาจทำให้ประสิทธิภาพในการคุมกำเนิดลดลง หากต้องการคุมกำเนิดในระหว่างการใช้ยา ควรใช้วิธีคุมกำเนิดอื่น ๆ ร่วมด้วย
อย่างไรก็ตาม ยา Doxycycline อาจทำปฏิกิริยากับยาอื่นนอกจากที่ระบุข้างต้น จึงควรแจ้งให้แพทย์หรือเภสัชกรทราบก่อนเสมอหากใช้ยาหรืออาหารเสริมชนิดใดอยู่ ไม่ควรเริ่มหรือหยุดใช้ยาเอง และไม่ปรับปริมาณการใช้ยาด้วยตนเองโดยไม่ปรึกษาแพทย์หรือเภสัชกร
ผลข้างเคียงจากการใช้ยา Doxycycline
ผลข้างเคียงจากการใช้ยา Doxycycline มีค่อนข้างมาก จึงควรรีบไปพบแพทย์โดยเร็วที่สุดหากพบอาการไม่พึงประสงค์ต่อระบบต่าง ๆ ในร่างกายดังต่อไปนี้
ระบบย่อยอาหาร เช่น ปวดท้อง คลื่นไส้ อาเจียน ท้องเสีย อุจจาระมีสีดำหรือสีคล้ายโคลน
ผายลมบ่อย
ถ่ายเป็นเลือด ความอยากอาหารลดลง น้ำหนักลดผิดปกติ ตัวเหลือง
ระบบทางเดินปัสสาวะ เช่น
ปัสสาวะมีสีเข้ม
ระบบทางเดินหายใจ เช่น ไอ เจ็บคอ
กลืนอาหารได้ลำบาก
หัวใจและหลอดเลือด เช่น
เจ็บหน้าอก
หรือมีอาการปวดที่หัวใจ วิงเวียนศีรษะ หัวใจเต้นเร็ว มีอาการบวมที่ขาและเท้า
ระบบภูมิคุ้มกัน เช่น มีไข้ มีอาการ
ลมพิษ
และมีอาการบวมรอบ ๆ ดวงตา ใบหน้า ริมฝีปาก และลิ้น
ระบบประสาท เช่น ปวดศีรษะ
ผิวหนัง เช่น มีอาการลมพิษ คัน มีผื่นขึ้น
มี
แผลในปาก
ริมฝีปาก ลิ้น ใบหน้า บริเวณรอบดวงตา คอ มือ ขา เท้า หรืออวัยวะเพศบวมหนาขึ้น มีจุดแดงตามผิวหนัง และผิวไวต่อแดด
กระดูกและข้อ เช่น มีอาการปวดและบวมตามข้อต่อ หรือกล้ามเนื้อ
ตา เช่น
เยื่อบุตาอักเสบ
อื่น ๆ เช่น มีไข้ ต่อมน้ำเหลืองโต รู้สึกเหนื่อยมากผิดปกติ
นอกจากนี้ การรับประทานยา ผลข้างเคียงอื่น ๆ ที่อาจรุนแรงและต้องทำการรักษาอย่างเร่งด่วน หากมีอาการผิตปกติใด ๆ ผู้ป่วยควรไปพบแพทย์โดยเร็วที่สุดเท่าที่จะทำได้