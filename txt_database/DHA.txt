DHA (ดีเอชเอ)
DHA (Docosahexaenoic Acid)
หรือดีเอชเอ เป็นกรดไขมันโอเมก้า 3 ชนิดหนึ่งที่จำเป็นต่อร่างกาย โดยเป็นส่วนประกอบของเซลล์ทุกเซลล์ มีหน้าที่สำคัญในการทำงานของระบบประสาทและสมอง DHA จึงเป็นสารอาหารสำคัญสำหรับทุกเพศทุกวัย โดยเฉพาะ
หญิงตั้งครรภ์และท
ารก พบมากในปลาทะเลน้ำเย็น เช่น ปลาแมคเคอเรล ปลาทูน่า ปลาแซลมอน เป็นต้น และพบได้บ้างในเนื้อสัตว์ชนิดอื่น ๆ รวมถึงไข่ไก่
หลายคนนิยมใช้อาหารเสริม DHA เพื่อบำรุงสุขภาพร่างกายหรือรักษาโรคต่าง ๆ ซึ่งแม้จะมีงานวิจัยบางส่วนชี้ว่าการกินอาหารเสริมชนิดนี้อาจช่วยช่วยลดความเสี่ยงในการเกิดโรคบางชนิด แต่ก็มีจำนวนค่อนข้างจำกัดและยังไม่น่าเชื่อถือพอที่จะยืนยันว่าได้ผลจริง ตัวอย่างสรรพคุณของ DHA ที่มีการกล่าวอ้างถึง ได้แก่
มีประโยชน์ต่อดวงตาและการมองเห็น เช่น เป็นส่วนประกอบสำคัญของเยื่อหุ้มเซลล์ในดวงตา ช่วยกระตุ้นการทำงานของโปรตีนโรดอพซิน (Rhodopsin) ซึ่งเป็นเซลล์ในจอประสาทตาที่ทำหน้าที่รับแสง และลด
ความ
เสี่ยงการเกิดปัญหาเกี่ยวกับการมองเห็น โดยเฉพาะในเด็ก เนื่องจากการขาด DHA อาจเพิิ่มความเสี่ยงให้เกิดปัญหาในการมองเห็นได้
ลดความเสี่ยงในการเกิดโรคเกี่ยวกับสมอง เช่น ความจำเสื่อม โรคอัลไซเมอร์ เป็นต้น
ลดความเสี่ยงในการเกิดโรคหัวใจ โดยจากการวิจัยพบว่าหากมีระดับของ DHA ในร่างกายต่ำจะเพิ่มความเสี่ยงในการเกิดโรคหัวใจได้
ประโยชน์ด้านอื่น ๆ เช่น ลดความเสี่ยงการเกิดโรคหืด โรคข้ออักเสบ และโรคมะเร็ง
DHA ในรูปแบบอาหารเสริม มีข้อห้ามใช้ในผู้ป่วยบางรายและอาจทำให้เกิดผลข้างเคียงที่ไม่พึงประสงค์ได้ ดังนั้น ควรปรึกษาแพทย์หรือเภสัชกรก่อนใช้เสมอ
เกี่ยวกับ
DHA
กลุ่มยา
อาหารเสริม
ประเภทยา
ยาตามใบสั่งแพทย์ ยาหาซื้อได้เอง
สรรพคุณ
บำรุงสมอง เสริมกรดไขมัน DHA
กลุ่มผู้ป่วย
ผู้สูงอายุ ผู้ใหญ่ เด็ก
รูปแบบของยา
ยารับประทานชนิดแคปซูล
คำเตือนในการ DHA
ผู้ที่กำลังใช้ยารักษาความดันโลหิต เช่น
ยาแคปโตพริล
ยาอีนาลาพริล ยาลอซาร์แทน และยาวาลซาร์แทน ควรปรึกษาแพทย์ก่อนใช้ DHA และให้ระมัดระวังในการใช้ เพราะอาจทำปฏิกิริยาต่อกันและส่งผลให้ความดันโลหิตลดต่ำจนเกินไป
ผู้ที่กำลังใช้ยาต้านการแข็งตัวของเลือด เช่น ยาแอสไพริน ยาวาร์ฟาริน ยาโคลพิโดเกรล ยาไดโคลฟีแนค และยานาพรอกเซน ควรปรึกษาแพทย์ก่อนใช้ DHA และระมัดระวังในการใช้ เพราะอาจทำปฏิกิริยาต่อกันและเสี่ยงทำให้เกิดรอยช้ำหรือมีเลือดออกได้ง่าย
ผู้ป่วย
โรคเบาหวาน
ชนิดที่ 2 ควรปรึกษาแพทย์ก่อนใช้ DHA เพราะอาหารเสริมชนิดนี้อาจส่งผลให้มีระดับน่้ำตาลในเลือดสูงขึ้น
ก่อนเข้ารับการผ่าตัดต้องหยุดใช้อาหารเสริมกรดไขมัน
โอเมก้า 3
ซึ่งรวมถึง DHA เป็นเวลา 1 หรือ 2 สัปดาห์
ปริมาณการใช้ DHA
ปริมาณและระยะเวลาในการใช้ DHA ขึ้นอยู่กับวัย จุดประสงค์ของการใช้ และดุลยพินิจของแพทย์ผู้รักษา  โดยมีตัวอย่างการใช้ ดังนี้
ปริมาณที่ใช้โดยทั่วไป
น้ำมันปลาปริมาณ 5 กรัม มี DHA เป็นส่วนประกอบปริมาณ 72-312 มิลลิกรัม และมี EPA ปริมาณ 169-563 มิลลิกรัม
ผู้ใหญ่
รับประทานอย่างน้อย 250-500 มิลลิกรัม/วัน
เด็ก
อายุต่ำกว่า 2 ปี รับประทานปริมาณ 10-12 มิลลิกรัม/น้ำหนักตัว 1 กิโลกรัม ส่วนเด็กอายุ 2 ปี ขึ้นไปอาจรับประทานปริมาณไม่เกิน 250 มิลลิกรัม/วัน
หญิงที่ตั้งครรภ์หรืออยู่ในช่วงให้นมบุตร
รับประทานอย่างน้อย 200 มิลลิกรัม หรือรับประทาน DHA ที่ผสมกับ EPA ในปริมาณ 300-900 มิลลิกรัม/วัน
ผู้ที่มีปัญหาเกี่ยวกับความทรงจำหรือการรับรู้
รับประทานปริมาณ 500–1,700 มิลลิกรัม/วัน อาจช่วยพัฒนาการทำงานของสมอง
การใช้ DHA
ใช้ DHA ตามฉลากและตามคำแนะนำของแพทย์ ไม่ใช้ในปริมาณมากกว่าหรือติดต่อกันนานกว่าที่กำหนด หากมีข้อสงสัยควรสอบถามแพทย์หรือเภสัชกรก่อนใช้เสมอ
ควรรับประทาน DHA พร้อมอาหาร เพื่อลดความเสี่ยงในการเกิดผลข้างเคียง
ผลข้างเคียงจากการใช้ DHA
การใช้ DHA  อาจทำให้เกิดผลข้างเคียง ได้แก่ คลื่นไส้ ท้องอืด เกิดรอยช้ำตามร่างกาย มีเลือดออกเป็นเวลานาน เป็นต้น ส่วนการใช้น้ำมันปลาซึ่งมี DHA เป็นส่วนประกอบ อาจทำให้มีอาการข้างเคียงบางอย่างได้เช่นกัน เช่น
ท้
องอืด
เลือดกำเดาไหล ท้องเสีย และมีกลิ่นคาวปลาในปาก ซึ่งการรับประทานพร้อมอาหารจะช่วยลดผลข้างเคียงเหล่านี้ได้ แต่หากอาการดังกล่าวไม่หายไป อาการแย่ลง หรือพบอาการผิดปกติอื่น ๆ นอกเหนือจากนี้ ผู้ป่วยควรแจ้งให้แพทย์ทราบ
นอกจากนี้ ผู้ที่ใช้ DHA ในปริมาณมากเกินไป กำลังใช้ยาบางชนิดร่วมด้วย หรือมีโรคประจำตัวบางอย่าง อาจได้รับผลข้างเคียงอื่น ๆ จากการใช้อาหารเสริมชนิดนี้ ดังนี้
การใช้ DHA ร่วมกับ EPA ซึ่งเป็นส่วนประกอบของน้ำมันปลา หากใช้ในปริมาณมากกว่า 3 กร้ัม/วัน อาจเพิ่มความเสี่ยงให้มีเลือดออกได้ง่าย
การใช้ DHA ร่วมกับยา
แอสไพริน
โดยเฉพาะผู้ที่ไวต่อยาแอสไพริน อาจทำให้ม่ีปัญหาเกี่ยวกับการหายใจ
ผู้ป่วยโรคเบาหวานชนิดที่ 2 อาจมีระดับน้ำตาลในเลือดเพิ่มสูงขึ้นหลังใช้ DHA
ผู้ป่วยความดันโลหิตสูงที่กำลังใช้ยารักษาความดันโลหิตอาจมีความดันโลหิตลดต่ำเกินไปจนเกิดอันตรายได้ หากใช้ควบคู่กับ DHA ซึ่งมีฤทธิ์ลดความดันโลหิตเช่นเดียวกัน
ดูเพิ่มเติมเกี่ยวกับ :
Infective Endocarditis
PDA (Patent Ductus Arteriosus)
Pectus Excavatum