ยาโคลทาร์ (Coal Tar)
Coal Tar (ยาโคลทาร์) เป็นยาที่ใช้รักษาโรคผิวหนังและปัญหาหนังศีรษะได้หลายชนิด เช่น โรคสะเก็ดเงิน โรคกลาก โรคเซ็บเดิร์ม (Seborrheic Dermatitis) รังแค อาการคันหรือระคายเคืองหนังศีรษะ โดยตัวยาจะมีคุณสมบัติในการฆ่าเชื้อแบคทีเรีย รวมถึงมีคุณสมบัติในการช่วยลดอาการคัน บวมแดง ผดผื่น และอาการตกสะเก็ดของผิวหนัง
ในปัจจุบันยาโคลทาร์มีหลายรูปแบบ ไม่ว่าจะเป็นรูปแบบครีม ขี้ผึ้ง แชมพู หรือโลชั่นบำรุงหนังศีรษะ และในบางผลิตภัณฑ์อาจมีการใส่ส่วนผสมอื่น ๆ อย่าง
น้ำมันมะพร้าว
คาลาไมน์ (Calamine) หรือ
กรดซาลิไซลิก
(Salicylic Acid) ลงไปเพิ่มเติมด้วย
เกี่ยวกับยา
Coal Tar
กลุ่มยา
ยารักษาโรคผิวหนัง
ประเภทยา
ยาตามใบสั่งแพทย์ ยาที่หาซื้อได้เอง
สรรพคุณ
รักษาอาการทางผิวหนังที่เกิดจากโรคสะเก็ดเงิน และโรคอื่นๆ
กลุ่มผู้ป่วย
เด็ก ผู้ใหญ่ ผู้สูงอายุ
การใช้ยาในหญิงตั้งครรภ์และผู้ให้นมบุตร
Category C จากการศึกษาในสัตว์พบว่าทำให้เกิดความผิดปกติต่อตัวอ่อนในครรภ์สัตว์ แต่ไม่มีการศึกษาในมนุษย์ หรือไม่มีข้อมูลเพียงพอในการศึกษาทดลองในมนุษย์และสัตว์ ควรใช้ยาเมื่อพิจารณาแล้วว่ามีประโยชน์มากกว่าความเสี่ยงที่อาจเกิดขึ้นต่อทารกในครรภ์ รวมถึงผู้ที่กำลังอยู่ในช่วงให้นมบุตรควรปรึกษาแพทย์ก่อนใช้ยา เพราะยังไม่มีงานวิจัยที่ยืนยันว่าสามารถใช้ได้โดยไม่ส่งผลกระทบต่อเด็กทารกที่รับประทานนมแม่
รูปแบบของยา
ยาทาเฉพาะที่ แชมพู โลชั่น
คำเตือนการใช้ยา
Coal Tar
เพื่อความปลอดภัยในการใช้ยา Coal Tar ผู้ป่วยควรระมัดระวังและปฏิบัติตามคำแนะนำดัง
นี้
แจ้งให้แพทย์ทราบหากมีประวัติการ
แพ้ยา
หรือส่วนประกอบของยา Coal Tar รวมถึงยาชนิดอื่น ๆ เพราะอาจก่อให้เกิดผลกระทบต่อร่างกาย
แจ้งให้แพทย์ทราบหากวางแผนที่จะตั้งครรภ์ กำลังตั้งครรภ์ หรือกำลังให้นมบุตร เนื่องจากยังไม่มีข้อสรุปทางการแพทย์ที่แน่ชัดว่าตัวยามีความปลอดภัยต่อผู้ที่ตั้งครรภ์และกำลังให้นมบุตร
ไม่ควรใช้ยา Coal Tar ในเด็กทารกโดยที่แพทย์ไม่ได้สั่ง เนื่องจากยังไม่มีการศึกษาที่ยืนยันแน่ชัดเกี่ยวกับประสิทธิภาพและความปลอดภัยของยาเมื่อใช้ในเด็ก
ไม่ควรใช้ยา Coal Tar ทาบริเวณใบหน้า ดวงตา อวัยวะเพศ ขาหนีบ และผิวหนังที่มีรอยแตก แผลพุพอง หรือแผลติดเชื้อ โดยไม่ได้ปรึกษาแพทย์ เนื่องจากอาจทำให้เกิดผลข้างเคียงตามมา
การใช้ยา Coal Tar อาจทำให้ผิวหนังไวต่อแสงแดดและทำให้ผิวไหม้ได้ง่าย จึงควรหลีกเลี่ยงการโดน
แสงแดด
โดยตรงเป็นเวลา 72 ชั่วโมงหลังจากใช้ยา
รวมถึงแหล่งอื่น ๆ ที่มีรังสี UV ด้วย เช่น โคมไฟ
การใช้ยา Coal Tar บางชนิดอาจมีส่วนผสมที่ติดไฟได้ง่าย และตัวยาอาจติดค้างอยู่บนเส้นผม เสื้อผ้า หรือเครื่องนอน จึงควรหลีกเลี่ยงกิจกรรมที่ก่อให้เกิดประกายไฟ เช่น การสูบบุหรี่
ปริมาณการใช้ยา
Coal Tar
ปริมาณและระยะเวลาในการใช้ยา
Coal Tar
ขึ้นอยู่กับดุลยพินิจของแพทย์ผู้รักษา โดยตัวอย่างการใช้ยามีดังนี้
โรคสะเก็ดเงินบนผิวหนังและหนังศีรษะ
ตัวอย่างการใช้ยา
Coal Tar
เพื่อรักษา
โรคสะเก็ดเงิน
บนผิวหนังและหนังศีรษะ
เด็กอายุมากกว่า 12 ปี ผู้ใหญ่
และผู้สูงอายุ
ใช้ยาน้ำชนิดสารแขวนตะกอนที่มีส่วนผสมของตัวยา 5% ทาบาง ๆ ลงบนผิวหนังที่เกิดโรค จากนั้นนวดเบา ๆ แล้วปล่อยให้ตัวยาแห้งเอง โดยใช้ยาวันละ 2–3 ครั้ง
โรคสะเก็ดเงินชนิดกึ่งเฉียบพลันและเรื้อรัง
ตัวอย่างการใช้ยา
Coal Tar
เพื่อรักษาโรคสะเก็ดเงินชนิดกึ่งเฉียบพลันและเรื้อรัง
เด็ก ผู้ใหญ่
และผู้สูงอายุ
ใช้โลชั่นที่มีส่วนผสมของตัวยา 0.5–1.5% เจลที่มีส่วนผสมของตัวยา 0.5–2% หรือขี้ผึ้งที่มีส่วนผสมของตัวยา 2% ทาบาง ๆ ลงบนผิวหนังที่เกิดโรค วันละ 1–4 ครั้ง หรือใช้ครีมที่มีส่วนผสมของตัวยา 6% ทาลงบนผิวหนังที่เกิดโรค วันละ 1–2 ครั้ง
รังแคและโรคเซ็บเดิร์ม (Seborrheic Dermatitis)
ตัวอย่างการใช้ยา
Coal Tar
เพื่อรักษา
รังแค
และ
โรคเซ็บเดิร์ม
เด็ก ผู้ใหญ่
และผู้สูงอายุ
ใช้แชมพูที่มีส่วนผสมของตัวยา 1–2.5% ชโลมและนวดลงบนหนังศีรษะ จากนั้นทิ้งไว้สักครู่แล้วล้างออกด้วยน้ำให้สะอาด โดยใช้แชมพูสัปดาห์ละประมาณ 1–2 ครั้ง
การใช้ยา
Coal Tar
การใช้ยา Coal Tar ควรใช้ตามคำแนะนำของแพทย์หรือคำแนะนำบนฉลากเท่านั้น ไม่ควรใช้ยาในปริมาณที่มากกว่าหรือน้อยกว่ารวมถึงใช้ยาในระยะเวลานานกว่าที่กำหนด เพราะอาจทำให้เกิดผลข้างเคียงตามมาได้ หลังจากการใช้ยาควรมีอาการดีขึ้นภายใน 2 สัปดาห์สำหรับเด็ก และ 4 สัปดาห์สำหรับผู้ใหญ่ หากอาการไม่ดีขึ้น หรือมีอาการผิดปกติอื่น ๆ เกิดขึ้นควรปรึกษาแพทย์เพิ่มเติม
การใช้ยาในรูปแบบเจล ควรทาเจลให้ทั่วผิวหนังที่เกิดโรคในปริมาณที่พอเหมาะ จากนั้นถูเบา ๆ และทิ้งเจลไว้บนผิวหนังประมาณ 5 นาทีจึงค่อยใช้ทิชชู่ซับเจลส่วนเกินออก ส่วนการใช้ยาในรูปแบบแชมพู ควรเขย่าขวดก่อนใช้ทุกครั้ง ชโลมแชมพูลงบนหนังศีรษะที่เปียกให้ทั่วแล้วล้างออก จากนั้นชโลมแชมพูอีกครั้ง ถูให้เกิดฟองเยอะ ๆ ทิ้งไว้ประมาณ 5 นาที แล้วจึงล้างออกด้วยน้ำให้สะอาด
ในกรณีที่ลืมใช้ยา ควรใช้ยาให้เร็วที่สุดเมื่อนึกขึ้นได้ แต่หากนึกขึ้นได้ตอนใกล้กับเวลาใช้ยาครั้งถัดไป ให้ข้ามไปใช้ยาในครั้งถัดไปโดยไม่เพิ่มปริมาณยาเป็นสองเท่า สำหรับการเก็บยาควรปิดฝาให้แน่นเมื่อไม่ได้ใช้ยา และควรเก็บยาในภาชนะปิดที่อุณหภูมิห้อง รวมถึงหลีกเลี่ยงความชื้น ความร้อน และแสง เพื่อป้องกันไม่ให้ยาเสื่อมสภาพ
ปฏิกิริยาระหว่างยา
Coal Tar
กับยาอื่น
แม้ว่าโดยส่วนใหญ่การใช้ยา Coal Tar ร่วมกับยาชนิดอื่น ๆ จะไม่ทำให้เกิดปฏิกิริยาที่ร้ายแรงหรือเป็นอันตรายต่อร่างกาย แต่ในบางกรณีก็ไม่ควรที่จะใช้ยา Coal Tar หากกำลังใช้ยาบางชนิดอยู่ เช่น ยารักษาโรคสะเก็ดเงินชนิดอื่น ๆ
ดังนั้นจึง
ควรแจ้งให้แพทย์ทราบทุกครั้งเกี่ยวกับชื่อ
ยา วิตามิน หรือสมุนไพรอื่น ๆ
ที่กำลังใช้อยู่
เพื่อให้เกิดความปลอดภัยต่อร่างกาย
ผลข้างเคียงจากการใช้ยา
Coal Tar
การใช้ยา Coal Tar อาจทำให้เกิดผลข้างเคียงทั่วไปอย่างการเกิด
ผื่น
สิว เกิดอาการระคายเคืองที่ผิวหนัง หรือผิวหนังไวต่อแสงแดด อาการเหล่านี้มักไม่รุนแรงและไม่เป็นอันตรายต่อร่างกาย แต่ในบางกรณีก็สามารถทำให้เกิดผลข้างเคียงที่รุนแรงต่อร่างกาย เช่น ผิวหนังมีอาการบวม แสบร้อน หรือระคายเคืองอย่างรุนแรงได้เช่นกัน หากเกิดอาการเหล่านี้ขึ้นควรหยุดใช้ยาทันทีและรีบไปพบแพทย์
นอกจากนี้ ยังรวมถึงอาการที่เป็นสัญญาณของการแพ้ยา เช่น เกิดผื่น
ลมพิษ
หายใจลำบาก มีอาการ
บวมที่
ใบหน้า
ริมฝีปาก ลิ้น และลำคอ ก็เป็นอาการฉุกเฉินที่ควรรีบไปพบแพทย์ด้วยเช่นกัน
ดูเพิ่มเติมเกี่ยวกับ :