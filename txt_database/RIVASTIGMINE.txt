Rivastigmine (ไรวาสติกมีน)
Rivastigmine (ไรวาสติกมีน)
เป็นยารักษาโรคความผิดปกติของระบบประสาท ออกฤทธิ์ช่วยเพิ่มปริมาณสารสื่อประสาทในสมองที่มีผลต่อการทำงานของสมอง ความจำ และการเคลื่อนไหวร่างกาย นำมาใช้รักษาภาวะสมองเสื่อมจากโรคอัลไซเมอร์ระดับเล็กน้อยถึงปานกลาง โรคพาร์กินสัน หรือโรคอื่น ๆ ตามดุลยพินิจของแพทย์
ยา Rivastigmine มีข้อห้ามใช้และอาจเกิดผลข้างเคียงได้ ดังนั้น การใช้ยาควรอยู่ภายใต้คำแนะนำของแพทย์และเภสัชกรเสมอ
เกี่ยวกับยา Rivastigmine
กลุ่มยา
ยารักษาโรคความผิดปกติของระบบประสาท
ประเภทยา
ยาตามใบสั่งแพทย์
สรรพคุณ
รักษาภาวะสมองเสื่อม โรคอัลไซเมอร์ระดับเล็กน้อยถึงปานกลาง และโรคพาร์กินสัน
กลุ่มผู้ป่วย
ผู้ใหญ่
รูปแบบของยา
ยารับประทาน
คำเตือนในการใช้ยา Rivastigmine
แจ้งให้แพทย์ทราบก่อนใช้ยาหากมีประวัติ
แพ้ยา
หรือส่วนประกอบของยาชนิดนี้ และแพ้ยาชนิดอื่น อาหาร หรือสารใด ๆ
แจ้งให้แพทย์ทราบก่อนใช้ยาหากเคยเกิดอาการแพ้ทางผิวหนังหรือมีอาการแพ้อื่น ๆ จากการใช้ยานี้
แจ้งให้แพทย์ทราบเกี่ยวกับยาทุกชนิดที่กำลังใช้อยู่ ทั้งยาที่แพทย์สั่ง ยาที่ซื้อใช้ด้วยตนเอง วิตามิน และสมุนไพรใด ๆ เพราะมียาหลายชนิดที่อาจมีปฏิกิริยากับยานี้ เช่น ยาในกลุ่มเดียวกับยา Rivastigmine ยาอะซีบูโทลอล ยาอะทีโนลอล และยาไบโซโปรลอล เนื่องจากจะทำให้หัวใจเต้นช้าลง เป็นต้น
แจ้งให้แพทย์ พยาบาล เภสัชกร และทันตแพทย์ทราบว่ากำลังใช้ยานี้ก่อนเข้ารับการรักษาใด ๆ
หลีกเลี่ยงการขับรถและทำกิจกรรมที่ต้องอาศัยความตื่นตัว จนกว่าจะแน่ใจว่ายานี้ไม่ก่อให้เกิดผลข้างเคียงใด ๆ
การรับประทานยา Rivastigmine เป็นเวลานานอาจนำไปสู่ภาวะขาดน้ำได้ หากผู้ป่วยพบอาการที่บ่งบอกถึงภาวะดังกล่าว ควรไปพบแพทย์ทันที เช่น กระหายน้ำ ผิวแห้ง ปากแห้ง หัวใจเต้นเร็ว เป็นต้น
หากต้องการดื่มแอลกอฮอล์ในระหว่างที่ใช้ยา ควรปรึกษาแพทย์ก่อนทุกครั้ง
ผู้ที่ตั้งครรภ์ วางแผนมีบุตร หรือกำลังให้นมบุตร ควรปรึกษาแพทย์ถึงข้อดีและข้อเสียก่อนใช้ยาเสมอ
ปริมาณการใช้ยา Rivastigmine
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยมีตัวอย่างการใช้ยา ดังนี้
รักษา
ภาวะ
สมองเสื่อม
จาก
โรค
อัลไซเมอร์
ระดับเล็กน้อยถึงปานกลาง
ผู้ใหญ่
รับประทานยาปริมาณเริ่มต้น 1.5 มิลลิกรัม วันละ 2 ครั้ง สามารถเพิ่มปริมาณยาได้อีก 1.5 มิลลิกรัม วันละ 2 ครั้ง ในช่วงเวลาอย่างน้อย  2 สัปดาห์ตามการตอบสนองต่อยา โดยปริมาณยาสูงสุดไม่เกิน 6 มิลลิกรัม วันละ 2 ครั้ง
การใช้ยา Rivastigmine
ใช้ยาตามฉลากและตามคำสั่งแพทย์อย่างเคร่งครัด หากมีข้อสงสัยควรสอบถามแพทย์หรือเภสัชกรก่อนใช้ยาเสมอ
รับประทานยา Rivastigmine ในมื้อเช้าและมื้อเย็น
ใช้ยาอย่างต่อเนื่องตามที่แพทย์สั่งแม้อาการจะดีขึ้นแล้วก็ตาม โดยใช้ยาในเวลาเดิมทุกวัน และไม่ลืมใช้ยา เพื่อประสิทธิภาพสูงสุดในการรักษา แต่หากลืมใช้ยาตามเวลาที่กำหนด ให้ใช้ยาทันทีที่นึกขึ้นได้ แต่หากใกล้ถึงเวลาใช้ยาในรอบถัดไป ให้ข้ามไปใช้ยารอบต่อไป และไม่เพิ่มปริมาณยาเป็น 2 เท่า
ห้ามให้ผู้อื่นใช้ยานี้ และห้ามใช้ยาของผู้อื่น
แจ้งให้แพทย์ทราบหากอาการไม่ดีขึ้นหรือแย่ลงหลังจากใช้ยา
หากสงสัยว่าตนใช้ยาเกินกว่าปริมาณที่กำหนด ควรแจ้งให้แพทย์ทราบทันที
เก็บยาไว้ในอุณหภูมิห้อง ให้ห่างจากความร้อน แสงแดด และความชื้น โดยเก็บยาให้พ้นจากมือเด็กและสัตว์เลี้ยง
ปรึกษาแพทย์หรือเภสัชกรถึงวิธีการเก็บรักษายาที่ถูกต้อง และวิธีการกำจัดยาที่ไม่ได้ใช้แล้วอย่างเหมาะสม
ผลข้างเคียงจากการใช้ยา Rivastigmine
การใช้ยา Rivastigmine อาจทำให้เกิดผลข้างเคียงที่พบบ่อย เช่น ปวดศีรษะ เวียนศีรษะ ปวดท้อง
เบื่ออาหาร
คลื่นไส้ อาเจียน อาหารไม่ย่อย น้ำหนักลด ท้องอืด ท้องผูก ท้องเสีย แสบร้อนกลางอก มีเหงื่อออกมาก นอนไม่หลับ รู้สึกเหนื่อย อ่อนเพลีย และวิตกกังวล เป็นต้น
อย่างไรก็ตาม หากพบผลข้างเคียงที่รุนแรงหรือมีอาการแพ้ยาดังต่อไปนี้ ควรรีบไปพบแพทย์ทันที
อาการแพ้ยา เช่น
ลมพิษ
หายใจลำบาก หน้าบวม ริมฝีปากบวม ลิ้นบวม คอบวม มีผื่นคัน ผิวหนังบวมแดง มีเม็ดพุพอง ผิวลอกพร้อมกับมีไข้หรือไม่มีไข้ แน่นหน้าอกหรือลำคอ หายใจเสียงดัง มีปัญหาในการหายใจหรือการพูด เสียงแหบ เป็นต้น
ติดเชื้อในระบบทางเดินปัสสาวะ อาจทำให้เกิดอาการบางอย่าง เช่น มีไข้ ปวดท้องส่วนล่าง เจ็บบริเวณเชิงกราน ปัสสาวะมีเลือดปน เจ็บหรือแสบเมื่อปัสสาวะ รู้สึกต้องปัสสาวะบ่อย หรือไม่สามารถกลั้นปัสสาวะได้ เป็นต้น
มีปัญหาในการควบคุมการเคลื่อนไหวร่างกาย สมดุลร่างกายเปลี่ยนแปลง มีอาการกระตุก มีปัญหาในการพูดหรือการกลืน เกร็ง สั่น หรือมีปัญหาในการเคลื่อนไหว
รู้สึกเหนื่อยหรืออ่อนเพลียอย่างรุนแรง
มีปัญหาในการได้ยินหรือการมองเห็น
ปวดท้องอย่างรุนแรง
ระคายเคืองผิวหนัง
สับสน ซึมเศร้า
หัวใจเต้นช้า
อาเจียนเป็นเลือดหรือเป็นสีน้ำตาลเข้ม
อุจจาระเป็นสีดำ สีคล้ายน้ำมันดิน หรือมีเลือดปน
เวียนศีรษะรุนแรง หมดสติ
ชัก
นอกจากนี้ หากผู้ป่วยพบอาการผิดปกติใด ๆ เพิ่มเติม ควรแจ้งให้แพทย์ทราบด้วยเช่นกัน
ดูเพิ่มเติมเกี่ยวกับ :