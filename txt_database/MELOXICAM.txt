Meloxicam (มีลอกซิแคม)
Meloxicam
(มีลอกซิแคม)
คือ
ยาแก้อักเสบที่ไม่ใช่สเตียรอยด์ใน
กลุ่มเอ็นเสด (
NSAIDs
)
ใช้บรรเทาอาการอักเสบ บวม ตึง หรือปวดจากโรคไขข้อต่าง ๆ เช่น โรคข้อเสื่อม โรคข้ออักเสบรูมาตอยด์
โรคข้ออักเสบรูมาตอยด์ในเด็ก เป็นต้น
ใช้ได้ทั้งในผู้ใหญ่และเด็กที่มีอายุตั้งแต่ 2 ปีขึ้นไป การใช้ยาในระยะยาวหรือในปริมาณที่มากเกินไป อาจทำให้เกิดผลข้างเคียง ดังนั้น ควรปรึกษาแพทย์ทุกครั้งก่อนการใช้ยา
เกี่ยวกับ
Meloxicam
กลุ่มยา
ยาแก้อักเสบที่ไม่ใช่สเตียรอยด์ (NSAIDs)
ประเภทยา
ยาตามใบสั่งแพทย์
สรรพคุณ
บรรเทาอาการปวด บวม และอักเสบ
กลุ่มผู้ป่วย
ผู้ใหญ่และเด็กที่มีอายุตั้งแต่ 2 ปีขึ้นไป
รูปแบบของยา
ยารับประทานชนิดเม็ด
คำเตือนในการใช้ยา
Meloxicam
การใช้ยา
Meloxicam
ควรปรึกษาและแจ้งแพทย์หรือเภสัชกรให้ทราบถึงเงื่อนไขของผู้ป่วยเกี่ยวกับประวัติการใช้ยา ประวัติทางการแพทย์ และประวัติการแพ้ยาก่อนการใช้ยาทุกครั้ง
โดยเฉพาะผู้ที่มีปฏิกิริยาแพ้รุนแรง (Anaphylaxis) จากการใช้ยาแอสไพริน รวมถึงยาในกลุ่มเอ็นเสดชนิดอื่น ๆ ซึ่งเป็นอันตรายถึงชีวิต และจำเป็นต้องไปพบแพทย์ในทันที ผู้ป่วยจะมีอัตราการหายใจเร็วมากผิดปกติ หายใจหอบ หรือเป็นลม รวมถึงอัตราการเต้นของหัวใจและชีพจรเร็วผิดปกติ มีผื่นแดงคันและบวมขึ้นตามผิวหนัง ใบหน้า เปลือกตา รู้สึกแสบร้อนรอบ ๆ ดวงตา แสบผิว มีผื่น เป็นต้น และอาจทำให้เกิดผลข้างเคียงหรือปฏิกิริยาไม่พึงประสงค์ ดังต่อไปนี้
อาจทำให้เกิดความเสี่ยงต่อภาวะหัวใจขาดเลือดหรือโรคหลอดเลือดในสมองอย่างรุนแรง โดยเฉพาะในผู้ที่ใช้ยาต่อเนื่องเป็นเวลานาน ผู้ที่ใช้ยาในปริมาณมาก หรือผู้ป่วย
โรคหัวใจ
รวมถึงผู้ที่ไม่ได้เป็นโรคหัวใจก็อาจเกิดความเสี่ยงได้เช่นกันในขณะใช้ยา
อาจทำให้มีเลือดออกในกระเพาะอาหารและลำไส้เล็ก เกิดขึ้นได้โดยไม่มีอาการหรือสัญญาณเตือนล่วงหน้า โดยเฉพาะเด็กที่เคยมีแผลในกระเพาะอาหาร ผู้ที่มีพฤติกรรมการสูบบุหรี่หรือดื่มแอลกอฮอล์เป็นประจำ ผู้สูงอายุตั้งแต่ 60 ปีขึ้นไป ผู้ที่มีสุขภาพไม่แข็งแรง รวมถึงผู้ที่กำลังใช้ยาบางชนิด เช่น สเตียรอยด์ หรือยาป้องกันการแข็งตัวของเลือด
ปรึกษาแพทย์หรือเภสัชกรก่อนการใช้ยารักษาอาการหวัด อาการปวด ยาที่มีส่วนผสมของแอสไพริน ไอบูโพรเฟน คีโตโปรเฟน นาพรอกเซน หรือส่วนประกอบที่คล้ายกับ
Meloxicam เพราะอาจทำให้ได้รับปริมาณยาเกินกำหนดในหนึ่งวัน
ควรแจ้งแพทย์หรือเภสัชกรให้ทราบก่อนการใช้ยา โดยเฉพาะบุคคลที่อยู่ในกลุ่มต่อไปนี้
ผู้ป่วยโรคหัวใจ
ผู้ป่วยโรคหอบหืด
ผู้ป่วยโรคเบาหวาน
ผู้ป่วยโรคตับ โรคไต หรือภาวะบวมน้ำ
ผู้ที่มีความดันโลหิตสูง
ผู้ที่มีระดับคอเลสเตอรอลในเลือดสูง
ผู้ที่มีพฤติกรรมการสูบบุหรี่
ผู้ที่เคยมีภาวะหัวใจวาย โรคหลอดเลือดในสมอง หรือลิ่มเลือด
ผู้ที่เคยเป็นแผลในกระเพาะอาหารหรือมีเลือดออกในกระเพาะอาหาร
ผู้ที่ตั้งครรภ์
โดยเฉพาะในช่วง 3 เดือนสุดท้ายก่อนการคลอด
เพราะอาจส่งผลให้เกิดอันตรายต่อทารกในครรภ์
รวมถึงผู้ที่วางแผนจะตั้งครรภ์ หรือผู้ที่ในช่วงการรักษาภาวะมีบุตรยาก
ผู้ที่อยู่ในช่วงให้นมบุตร เพราะยาอาจถูกขับออกผ่านน้ำนมแม่ไปสู่ทารกได้
ผู้ที่จะเข้ารับการผ่าตัด เพราะแพทย์อาจสั่งให้หยุดใช้ยาสักระยะก่อนเข้ารับการผ่าตัด
ปริมาณการใช้ยา
Meloxicam
ยา
Meloxicam
ใช้ในการรักษาอาการหลายชนิด ขนาดและปริมาณการใช้จะแตกต่างกันออกไปขึ้นอยู่กับอายุ น้ำหนักตัว และอ
าการของผู้ป่วยแต่ละราย โดยมีตัวอย่างปริมาณการใช้ยาและรายละเอียดดังนี้
โรคข้อเสื่อมที่มีอาการกำเริบรุนแรง
ผู้ใหญ่ รับประทานยาขนาด 7.5 มิลลิกรัมต่อวัน
เพิ่มขนาดยาได้สูงสุดไม่เกิน 15 มิลลิกรัมต่อวัน
โรคข้ออักเสบรูมาตอยด์
โรคข้อสันหลังอักเสบชนิดแอนไคโลสซิ่ง (Ankylosing Spondylitis)
ผู้ใหญ่ รับประทานยาขนาด 15 มิลลิกรัมต่อวัน และผู้ป่วยที่มีความเสี่ยงต่อการเกิดผลข้างเคียงควรเริ่มต้นรับประทานยาขนาด
7.5 มิลลิกรัมต่อวัน
ผู้สูงอายุ รับประทานยาขนาด 7.5 มิลลิกรัมต่อวัน สำหรับการรักษาในระยะยาว
โรคข้ออักเสบรูมาตอยด์ในเด็ก (Juvenile Rheumatoid Arthritis)
เด็กที่มีอายุมากกว่า 2 ปี รับประทานยาขนาด 0.125 มิลลิกรัมต่อน้ำหนักตัว 1 กิโลกรัมต่อวัน
เพิ่มขนาดยาได้สูงสุดไม่เกิน
7.5
มิลลิกรัมต่อวัน
การใช้ยา
Meloxicam
ควรอ่านฉลากยาและทำตามคำสั่งแพทย์อย่างเคร่งครัด ไม่ควรใช้ยาในปริมาณมากหรือน้อยเกินไป และไม่ควรใช้ยานี้เกินกว่าระยะเวลาที่แพทย์สั่ง
ควรเก็บยาไว้ที่อุณหภูมิห้อง ไม่ควรเก็บในที่ที่มีความร้อน ความชื้น ไม่ควรสัมผัสแสงโดยตรง รวมถึงปิดฝาให้สนิททุกครั้งหลังใช้ยา ควรเก็บให้ไกลจากมือเด็ก และไม่ควรรับประทานยาหมดอายุ
ควร
รับประทานยาหลังอาหาร โดยเฉพาะในผู้ที่มีอาการระคายเคืองกระเพาะอาหาร
หากลืมรับประทานทานยาตามเวลาที่แพทย์สั่ง เมื่อนึกขึ้นได้ให้รับประทานทันที หากนึกขึ้นได้ใกล้กับมื้ออาหารถัดไป ให้รับประทานยาในเวลาและขนาดตามปกติ ไม่ต้องเพิ่มขนาดยาเพื่อทดแทนมื้อที่ขาดหายไป
ผลข้างเคียงจากการใช้ยา
Meloxicam
ยา
Meloxicam
อาจทำให้เกิดผลข้างเคียงขณะใช้ยา เช่น ระคายเคืองกระเพาะอาหาร คลื่นไส้ อาเจียน แสบร้อนกลางอก ท้องเสีย ท้องผูก วิงเวียนศีรษะ มีอาการคล้ายเป็นหวัด เป็นต้น ควรหยุดใช้ยา และรีบไปพบแพทย์โดยด่วน และอาจพบอาการอื่น ๆ ร่วมด้วย ดังนี้
อาการ
แพ้ยา
เช่น จาม คัดจมูก น้ำมูกไหล หายใจลำบาก ผื่นคัน มีอาการบวมที่ใบหน้า นิ้วมือ หรือเท้า
อาการของภาวะหัวใจวายหรือโรคหลอดเลือดสมอง เช่น หายใจลำบาก เจ็บหน้าอกร้าวไปที่กราม ไหล่ รู้สึกชาหรืออ่อนแรงที่บริเวณข้างลำตัว พูดไม่ชัด
อาการของเลือดออกในกระเพาะอาหาร เช่น อุจจาระเป็นเลือดหรือมีสีดำ ไอหรืออาเจียนเป็นเลือด
อาการที่บ่งบอกว่าตับมีปัญหา เช่น คลื่นไส้ ปวดท้อง รู้สึกเหนื่อย เบื่ออาหาร ปัสสาวะมีสีเข้ม อุจจาระมีสีคล้ายดินโคลน ผิวหรือตามีสีเหลือง
อาการของ
ภาวะ
โลหิตจาง
เช่น ผิวซีด วิงเวียนศีรษะ หายใจหอบ หัวใจเต้นเร็วผิดปกติ สมาธิลดลง