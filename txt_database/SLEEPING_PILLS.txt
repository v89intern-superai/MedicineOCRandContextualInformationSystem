ยานอนหลับ (Sleeping pills)
ยานอนหลับ (Sleeping pills) เป็นยาที่ช่วยให้การนอนหลับดีขึ้น ซึ่งยานอนหลับมักถูกนำมาใช้เพื่อบรรเทาอาการนอนหลับผิดปกติ เช่น โรคนอนไม่หลับ (Insomnia)
และอาจนำมาใช้เพื่อรักษาโรควิตกกังวลอีกด้วย อย่างไรก็ตาม ยานอนหลับเป็นยาที่ควรใช้ภายใต้คำแนะนำของแพทย์และใช้ตามที่ฉลากยาระบุเท่านั้นเท่านั้น เพื่อความปลอดภัยในการใช้ยา
ยานอนหลับส่วนใหญ่เป็นยาตามใบสั่งแพทย์ และแบ่งออกได้เป็นหลายประเภท เช่น
กลุ่มยาเบนโซไดอะซีปีน
(Benzodiazepines) กลุ่มยาซีดรักส์ (Z-drugs) กลุ่มยาเมลาโทนิน รีเซ็พเตอร์ อะโกนิสต์ (Melatonin receptor agonists) กลุ่มยาต้านเศร้า
กลุ่มยากันชัก
นอกจากนี้ อาจมียาชนิดอื่นที่ออกฤทธิ์ง่วงซึม และหาซื้อได้ตามร้านขายยา เช่น
ยาต้านฮิสตามีน
ทั้งนี้ ควรปรึกษาเภสัชกรก่อนใช้ยาเพื่อความปลอดภัย
ปริมาณการใช้ยานอนหลับ
แพทย์อาจจ่ายยานอนหลับให้ตามความเหมาะสมของอาการ
นอนไม่หลับ
ซึ่งอาจมีขนาดและวิธีการใช้ยาแตกต่างกันไปในแต่ละบุคคล ควรศึกษารายละเอียดทุกครั้งก่อนใช้ยา
ตัวอย่างการใช้ยานอนหลับ เช่น
ยาฟลูราซีแพม (Flurazepam)
รูปแบบยา : ยาแคปซูล
ผู้ใหญ่อาจรับประทานยาฟลูราซีแพมในปริมาณที่แตกต่างกัน ผู้หญิงรับประทานยาฟลูราซีแพมขนาด 15 มิลลิกรัม และสำหรับผู้ชายรับประทานยาฟลูราซีแพมขนาด 15–30 มิลลิกรัม โดยรับประทานยาวันละ 1 ครั้งก่อนนอน
ยาไตรอาโซแลม (Triazolam)
รูปแบบยา : ยาเม็ด
ผู้ใหญ่รับประทานยาไตรอาโซแลมขนาด 0.125–0.25 มิลลิกรัม โดยรับประทานยาวันละ 1 ครั้งก่อนนอน
ยาโซลพิเดม (Zolpidem)
รูปแบบยา : ยาเม็ด
ปริมาณการใช้ยาและข้อมูลอื่น ๆ ของยานี้สามารถศึกษาเพิ่มเติมได้ที่บทความ
ยาโซลพิเดม
ยาไดเฟนไฮดรามีน (Diphenhydramine)
รูปแบบยา : ยาเม็ด ยาแคปซูล และยาน้ำเชื่อม
ปริมาณการใช้ยาและข้อมูลอื่น ๆ ของยานี้สามารถศึกษาเพิ่มเติมได้ที่บทความ
ยาไดเฟนไฮดรามีน
ยาราเมลทีออน (Ramelteon)
รูปแบบยา : ยาเม็ด
ผู้ใหญ่รับประทานยาราเมลทีออนขนาด 8 มิลลิกรัม โดยรับประทานยาวันละ 1 ครั้งก่อนนอน
คำเตือนและข้อควรระวังในการใช้ยานอนหลับ
การใช้ยานอนหลับอย่างปลอดภัย ผู้ใช้ยาควรปฏิบัติตามข้อแนะนำจากแพทย์ รวมถึงคำแนะนำต่าง ๆ ดังนี้
ควรแจ้งแพทย์ให้ทราบ หากเคยมีประวัติ
การ
แพ้ยา
โดยเฉพาะยาในกลุ่มยานอนหลับ
หรือเคยมีประวัติในการใช้ยาหรือสารเสพติด เพื่อป้องกันอันตรายที่อาจเกิดขึ้นจากการใช้ยา
การรับประทานยานอนหลับอาจทำให้รู้สึกง่วงซึม ควรหลีกเลี่ยงกิจกรรมที่อาจทำให้เกิดอันตรายหรืออุบัติเหตุหลังจากการใช้ยา เช่น การขับรถ การขึ้น-ลงบันได
ควรใช้ยานอนหลับในปริมาณที่แพทย์สั่ง เพราะการรับประทานยานอนหลับในปริมาณมากอาจส่งผลให้เกิดอาการ
เพ้อ
การหายใจและการไหลเวียนเลือดช้าลง และอาจนำไปสู่การเสียชีวิตได้
ควรแจ้งแพทย์ให้ทราบทุกครั้งหากกำลังใช้ยาใดอยู่ โดยเฉพาะ
ยาต้านเศร้า
ยาต้านฮิสตามีน และ
ยาคลายกังวล
เพราะการใช้ยาที่ออกฤทธิ์ต่อระบบประสาทส่วนกลางหรือทำให้ง่วงซึมร่วมกัน อาจทำให้การหายใจช้าลงและเสียชีวิตได้
ควรแจ้งแพทย์ให้ทราบก่อนการใช้ยานอนหลับ หากมีโรคประจำตัว เช่น
โรคไต
โรคตับ โรคความดันโลหิตต่ำ
โรคหัวใจเต้นผิดจังหวะ
โรคชัก
โรคปอดอุดกั้นเรื้อรัง
หรือโรคที่มีปัญหาเกี่ยวกับการหายใจ
ไม่ควรใช้ยานอนหลับร่วมกับแอลกอฮอล์และสารเสพติด เพราะอาจเป็นอันตรายต่อชีวิตได้
ไม่ควรใช้ยานอนหลับในระยะยาวหรือใช้ติดต่อกันนานเกิน 2 สัปดาห์ เพราะอาจทำให้เกิดอาการดื้อยา และอาจส่งผลให้อาการนอนไม่หลับแย่ลง
ผลข้างเคียงจากการใช้ยานอนหลับ
การใช้ยานอนหลับอาจส่งผลให้รู้สึก
เวียนศีรษะ
การทรงตัวมีปัญหา หรือ
ง่วงนอน
ในช่วงกลางวัน ซึ่งอาจส่งผลกระทบต่อการใช้ชีวิตประจำวันต่าง ๆ เช่น
การขับรถ
การทำงาน การเรียน หรือการทำกิจกรรมอื่น ๆ ได้ นอกจากนี้ การใช้ยานอนหลับยังอาจทำให้เกิดผลข้างอื่น ๆ อีก เช่น
ปวดศีรษะ
ท้องผูก
หรือ
ท้องเสีย
ปากแห้ง
แสบร้อนกลางอกหรือลิ้นปี่
กล้ามเนื้ออ่อนแรง
ปวดท้อง ลมในกระเพาะอาหารเยอะ
ตัดสินใจช้าลง
ความสามารถในการจดจำลดลง
อาการ
ละเมอ
หรือพฤติกรรมต่าง ๆ ที่เกิดขึ้นโดยไม่รู้ตัว เช่น เดิน กิน ออกจากบ้าน หรือขับรถ
เสพติดการใช้ยานอนหลับ
หากมีผลข้างเคียงเกิดขึ้นหลังจากการใช้ยานอนหลับ ควรหยุดรับประทานยาและปรึกษาแพทย์ทันที เพื่อป้องกันอันตรายอื่น ๆ ที่อาจตามมา
นอกจากนี้ การรักษาอาการนอนไม่หลับ ไม่ควรพึ่งพาแต่ยานอนหลับเพียงอย่างเดียว แต่ควรรักษาตามสาเหตุของอาการนอนไม่หลับ และปรับเปลี่ยนพฤติกรรมการนอนให้ดีขึ้น ซึ่งอาจช่วยให้การนอนหลับเริ่มดีขึ้นตามมาได้