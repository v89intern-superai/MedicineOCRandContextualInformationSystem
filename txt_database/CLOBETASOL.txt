Clobetasol (โคลเบทาซอล)
Clobetasol (โคลเบทาซอล)
เป็นยาคอร์ติโคสเตียรอยด์ชนิดใช้เฉพาะที่ นำมาใช้รักษาโรคผิวหนังที่ตอบสนองต่อยาสเตียรอยด์ (Corticosteroid-Responsive Dermatoses) เช่น การระคายเคือง ผื่นคัน ผิวหนังอักเสบ และอาการแพ้ทางผิวหนัง นอกจากนี้ ยังอาจใช้รักษาโรคอื่น ๆ ตามดุลยพินิจของแพทย์
ยา Clobetasol มีข้อห้ามใช้และอาจเกิดผลข้างเคียงได้ ดังนั้น การใช้ยาควรอยู่ภายใต้คำแนะนำของแพทย์และเภสัชกรเสมอ
เกี่ยวกับยา Clobetasol
กลุ่มยา
ยาคอร์ติโคสเตียรอยด์ชนิดใช้เฉพาะที่
ประเภทยา
ยาตามใบสั่งแพทย์
สรรพคุณ
รักษาภาวะทางผิวหนังที่ตอบสนองต่อยาสเตียรอยด์
กลุ่มผู้ป่วย
เด็ก ผู้ใหญ่
รูปแบบของยา
ยาใช้เฉพาะที่ชนิดยาขี้ผึ้ง ครีม โลชั่น เจล โฟม แชมพู และสารละลายที่ใช้กับหนังศีรษะ
คำเตือนในการใช้ยา Clobetasol
แจ้งให้แพทย์ทราบก่อนใช้ยา Clobetasol หากมีประ
วัติ
แพ้ยา
หรือส่วนประกอบของยานี้ ทั้งยาชนิดครีม เจลและขี้ผึ้ง รวมถึงการแพ้ยาชนิดอื่น อาหาร หรือสารใด ๆ
แจ้งให้แพทย์ทราบเกี่ยวกับยาทุกชนิดที่กำลังใช้อยู่ ทั้งยาที่แพทย์สั่ง ยาที่ซื้อใช้ด้วยตนเอง วิตามิน และสมุนไพร เพราะมียาหลายชนิดที่อาจมีปฏิกิริยากับยานี้
แจ้งให้แพทย์ทราบก่อนใช้ยานี้ หากมีผิวบางบริเวณที่ต้องใช้ยา
แจ้งให้แพทย์ พยาบาล เภสัชกร และทันตแพทย์ทราบว่ากำลังใช้ยานี้ ก่อนเข้ารับการรักษาใด ๆ
ห้ามใช้ยานี้เพื่อรักษา
สิว
ผื่นผ้าอ้อม ผื่นบริเวณปาก และโรคโรซาเชีย (Rosacea) ซึ่งเป็นโรค
ผิวหนังอักเสบ
เรื้อรัง
กรณีที่ต้องใช้ยา
ทา
ลงบนผิวหนังเป็นบริเวณกว้างหรือบริเวณแผลเปิด ให้ใช้ยาอย่างระมัดระวัง หรือปรึกษาแพทย์ก่อนใช้ยา
หากต้องการใช้ยาหรือผลิตภัณฑ์ที่ใช้กับผิวหนังชนิดอื่น ๆ ในระหว่างที่ใช้ยานี้ ให้ปรึกษาแพทย์ก่อน
ห้ามใช้ยากับผิวหนังบริเวณที่มีบาดแผลจากของมีคม มีรอยถลอก หรือได้รับความเสียหาย
หลีกเลี่ยงการใช้ยานี้ติดต่อกันนานกว่าที่แพทย์แนะนำ
การกลืนยานี้เข้าไปอาจก่อให้เกิดอันตรายได้ หากผู้ป่วยเผลอกลืนยาเข้าไปให้ไปพบแพทย์ทันที
การใช้ยานี้กับเด็ก ให้ใช้อย่างระมัดระวังและปรึกษาแพทย์ก่อนใช้ เพราะยา Clobetasol บางรูปแบบอาจไม่อนุญาตให้ใช้ในเด็ก
ยานี้อาจส่งผลกระทบต่อการเจริญเติบโตของเด็กและวัยรุ่นบางราย ดังนั้น ในระหว่างที่ใช้ยานี้อาจต้องตรวจดูการเจริญเติบโตของร่างกายเป็นประจำ และปรึกษาแพทย์ถึงผลกระทบดังกล่าวก่อนใช้ยา
ผู้ที่ตั้งครรภ์ วางแผนมีบุตร หรือกำลังให้นมบุตร ควรปรึกษาแพทย์ถึงข้อดีและข้อเสียของยาก่อนใช้ยานี้
ปริมาณการใช้ยา Clobetasol
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยมีตัวอย่างการใช้ยา ดังนี้
รักษาภาวะทางผิวหนังที่ตอบสนองต่อยาสเตียรอยด์
ยาใช้เฉพาะที่ชนิดยาขี้ผึ้ง ครีม โลชั่น เจล และสารละลายใช้กับหนังศีรษะ
ผู้ใหญ่
ใช้ยาความเข้มข้น 0.05 เปอร์เซ็นต์ ทาลงเบา ๆ บริเวณที่มีอาการวันละ 1 หรือ 2 ครั้ง หากจำเป็น สามารถลดปริมาณลงได้ ปริมาณยาสูงสุดไม่เกิน 50 กรัม/สัปดาห์ ระยะเวลาในการรักษาสูงสุดไม่เกิน 4 สัปดาห์
เด็กอายุมากกว่า 1 ปี
ใช้ยาในปริมาณเท่ากันกับผู้ใหญ่ ระยะเวลาในการรักษาสูงสุดไม่เกิน 5 วัน
ยาใช้เฉพาะที่ชนิดแชมพู
ผู้ใหญ่
ใช้ยาความเข้มข้น 0.05 เปอร์เซ็นต์ ทาลงบนหนังศีรษะขณะแห้ง วันละ 1 ครั้ง
ทิ้งไว้ 15 นาที และห้ามใส่หมวกอาบน้ำในระหว่างนี้
ระยะเวลาในการรักษาสูงสุดไม่เกิน 4 สัปดาห์
การใช้ยา Clobetasol
ใช้ยาตามฉลากและตามคำสั่งแพทย์อย่างเคร่งครัด หากมีข้อสงสัยควรสอบถามแพทย์หรือเภสัชกรก่อนใช้ยาเสมอ
ใช้ยานี้ให้ครบตามที่แพทย์กำหนด แม้ว่าอาการจะดีขึ้นแล้วก็ตาม
ยา Clobetasol เป็นยาสำหรับใช้กับผิวหนังเท่านั้น ห้ามนำมารับประทาน และห้ามใช้ทาบริเวณปาก จมูก และดวงตา
ล้างมือก่อนและหลังใช้ยานี้ แต่หากใช้ยาที่มือก็ห้ามล้างมือ
ทำความสะอาดบริเวณที่ต้องทายาให้สะอาดและเช็ดให้แห้งก่อนใช้
ห้ามใช้ยานี้ทาลงบนใบหน้า รักแร้ หรือขาหนีบ ยกเว้นเป็นคำสั่งจากแพทย์
ห้ามใช้ผ้าพันแผล ผ้าปิดแผล หรือเครื่องสำอางบริเวณที่ใช้ยา นอกจากแพทย์จะแนะนำให้ใช้ได้
หากลืมใช้ยา ให้ใช้ทันทีที่นึกขึ้นได้ หากใกล้ถึงเวลาใช้ยาในรอบถัดไป ให้ข้ามไปใช้ยาในรอบต่อไป และห้ามเพิ่มปริมาณยาเป็น 2 เท่า
ห้ามให้ผู้อื่นใช้ยานี้ และห้ามใช้ยาของผู้อื่น
แจ้งให้แพทย์ทราบหากอาการไม่ดีขึ้น หรือแย่ลง
หากสงสัยว่าตนใช้ยาเกินกว่าปริมาณที่กำหนด ควรแจ้งให้แพทย์ทราบทันที
ปรึกษาแพทย์หรือเภสัชกรถึงวิธีเก็บยาและวิธีกำจัดยาที่ไม่ได้ใช้แล้วอย่างเหมาะสม
เก็บยาไว้ที่อุณหภูมิห้อง ห้ามแช่แข็ง เก็บให้พ้นจากมือเด็กและสัตว์เลี้ยง
ผลข้างเคียงจากการใช้ยา Clobetasol
การใช้ยา Clobetasol อาจทำให้เกิดผลข้างเคียง ได้แก่ ผิวแห้ง ระคายเคืองผิว แสบ และแดง หากอาการดังกล่าวไม่หายไปหรือรบกวนการใช้ชีวิตประจำวัน ผู้ป่วยควรไปพบแพทย์
หากพบผลข้างเคียงที่รุนแรงจากการใช้ยา Clobetasol ดังต่อไปนี้ ควรหยุดใช้ยาและไปพบแพทย์ทันที
อาการแพ้ยา เช่น
ลมพิษ
หายใจลำบาก หน้าบวม ริมฝีปากบวม ลิ้นบวม คอบวม ผื่นคัน ผิวหนังบวม แดง พุพอง ผิวลอกพร้อมกับมีไข้หรือไม่มีไข้ แน่นหน้าอกหรือลำคอ หายใจเสียงดัง มีปัญหาในการหายใจหรือการพูด
เสียงแหบ เป็นต้น
ร
ะดับ
น้ำตาลในเลือดสูง
อาจมีอาการบ่งบอก เช่น สับสน รู้สึกง่วง กระหายน้ำมาก หิวมาก ปัสสาวะบ่อย ผิวแดง หายใจถี่ หรือลมหายใจมีกลิ่นหวานคล้ายผลไม้
โรคคุชชิง (Cushing's Disease) ซึ่งเป็นโรคที่ทำให้อ้วนขึ้นเฉพาะร่างกายส่วนบน ผู้ป่วยอาจมีมวลน้ำหนักตัวบริเวณหลังส่วนบนหรือท้องเพิ่มขึ้น หน้ามนเป็นพระจันทร์ หรือปวดศีรษะรุนแรง
มีการเปลี่ยนแปลงของผิวหนัง เช่น สิวขึ้น ผิวแตกลาย และมีขนขี้น รวมถึงการระคายเคืองบริเวณที่ใช้ยา
นอกจากนี้ หากผู้ป่วยพบอาการผิดปกติใด ๆ เพิ่มเติม ควรรีบแจ้งให้แพทย์ทราบด้วยเช่นกัน
ดูเพิ่มเติมเกี่ยวกับ :