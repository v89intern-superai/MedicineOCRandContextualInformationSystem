วิตามินซี (Vitamin C)
วิตามินซี หรือกรดแอสคอร์บิก (Ascorbic Acid)
คือวิตามินที่ร่างกายต้องการเพื่อช่วยเสริมสร้างภูมิคุ้มกัน ช่วยรักษาสุขภาพของเนื้อเยื่อต่าง ๆ และปกป้องเซลล์ในร่างกายของร่างกาย ช่วยในการสมานแผล และการดูดซึมธาตุเหล็ก รวมถึงเป็นตัวช่วยในการสร้างคอลลาเจน ซึ่งเป็นสารที่ช่วยในการซ่อมแซมส่วนต่าง ๆ ในร่างกาย เช่น กระดูก ฟัน และผิวหนัง
ผัก
ผลไม้
หลายชนิดที่เป็นแหล่งของวิตามินซี เช่น ส้ม มะเขือเทศ สตรอว์เบอร์รี สับปะรด มะละกอ ฝรั่ง บร็อคโคลี่ และดอกกะหล่ำ แต่ผู้ที่ได้รับวิตามินซีจากอาหารไม่เพียงพออาจจำเป็นต้องรับประทานวิตามินซีในรูปผลิตภัณฑ์อาหารเสริม
เพิ่มเติม เพื่อป้องกันและรักษาการขาดวิตามินซี รักษาระดับของวิตามินซีในร่างกาย เนื่องจากหากร่างกายขาดวิตามินซี ร่างกายจะเริ่มเกิดอาการผิดปกติต่าง ๆ ตามมา เช่น
เลือดออกตามไรฟัน
เกี่ยวกับวิตามิน ซี
กลุ่มยา
วิตามิน
ประเภทยา
ยาตามใบสั่งแพทย์ ยาที่หาซื้อได้เอง
สรรพคุณ
ป้องกันการขาดและรักษาระดับวิตามินซีในร่างกาย
กลุ่มผู้ป่วย
เด็กและผู้ใหญ่
การใช้ยาในหญิงตั้งครรภ์
Category A
จากการศึกษาในมนุษย์ ไม่พบความเสี่ยงในการทำให้เกิดความผิดปกติต่อทารกในครรภ์เมื่อใช้ในช่วงสามเดือนแรกของการตั้งครรภ์ รวมทั้งไม่มีหลักฐานทางการศึกษาที่แสดงว่า มีความเสี่ยงเมื่อใช้ในช่วงหลังเดือนที่สามเป็นต้นไป โอกาสที่จะเกิดอันตรายต่อทารกในครรภ์มีน้อย
การใช้ยาในผู้ให้นมบุตร
วิตามินซีสามารถส่งผ่านน้ำนมมารดาไปสู่ทารกได้ ผู้ให้นมบุตรควรรับประทานวิตามินซีจากผลิตภัณฑ์อาหารเสริมด้วยความระมัดระวัง โดยรับประทานเสริมในกรณีที่ได้รับวิตามินซีจากอาหารไม่เพียงพอตามคำแนะนำของแพทย์
รูปแบบของยา
ยารับประทานชนิดเม็ด
คำเตือนในการใช้วิตามินซี
เพื่อความปลอดภัยในการรับประทาน
วิตามินซี
ในรูปแบบอาหารเสริม ผู้รับประทานควรระมัดระวังและปฏิบัติตามคำแนะนำดังต่อไปนี้
ผู้ที่กำลังตั้งครรภ์หรือให้นมบุตร ควรปรึกษาแพทย์ก่อน
ผู้ที่สูบบุหรี่ มีโรคประจำตัว เช่น โรคเบาหวาน โรคไต นิ่วในไต และ
ภาวะเหล็กเกิน
(Hemochromatosis)
หรือต้องเข้ารับการตรวจต่าง ๆ ควรแจ้งให้แพทย์ทราบก่อน
ผู้ที่มีโรคเกี่ยวกับระบบทางเดินอาหาร เช่น
กรดไหลย้อน
และท้องเสีย ควรปรึกษาแพทย์ก่อนรับประทานอาหารเสริมวิตามินซี
ในกรณีที่เกิดอาการแพ้หรือรับประทานในปริมาณที่มากเกินไป ควรรีบไปพบแพทย์ทันที
ปริมาณการใช้วิตามินซี
ปริมาณในการรับประทานวิตามินซีจะแตกต่างกันไปในแต่ละคน ในกรณีที่ใช้ป้องกันหรือรักษาโรค ปริมาณการรับประทานจะขึ้นอยู่กับความรุนแรงในการ
ขาดวิตามินซี
และดุลยพินิจของแพทย์ เช่น
การป้องกัน
โรคลักปิดลักเปิด
(Scurvy) ควรได้รับวิตามินซี 25–75 มิลลิกรัม/วัน
การรักษาโรคลักปิดลักเปิด ควรได้รับวิตามินซี 250–1,000 มิลลิกรัม/วัน
การใช้วิตามินซี
ผู้ที่รับประทาน
วิตามินซี
ควรบริโภคตามรายละเอียดบนฉลากและตามคำแนะนำของแพทย์ โดยไม่รับประทานเกินกว่าปริมาณที่กำหนดเพื่อป้องกันผลข้างเคียงที่อาจเกิดขึ้น
โดยรับประทานพร้อมอาหารหรือไม่ก็ได้
ขึ้นกับข้อบ่งใช้
และควรดื่มน้ำมาก ๆ ในช่วงที่รับประทานวิตามินซี
สำหรับผู้ที่ลืมรับประทานในมื้อนั้น ๆ หากนึกขึ้นได้ให้รีบรับประทานในทันที แต่หากเห็นว่าห่างมานานแล้วให้ข้ามไปรับประทานในมื้อถัดไป โดยไม่ต้องเพิ่มปริมาณการรับประทานในมื้อถัดไปเพื่อทดแทนมื้อที่ลืมรับประทาน
ปฏิกิริยาระหว่างวิตามินซีกับยาอื่น
ผู้ที่รับประทานยาในกลุ่มดังต่อไปนี้ ควรแจ้งให้แพทย์หรือเภสัชกรทราบก่อนรับประทานวิตามินซี
ยาที่มีส่วนผสมของ
ธาตุเหล็ก
ยาที่มีส่วนผสมของสารอะลูมิเนียม เช่น
ยาลดกรด
ยา
แอสไพริน
(Aspirin)
ยาที่มีส่วนผสมของฮอร์โมนเอสโตรเจน (Estrogen) เช่น
ยาคุมกำเนิด
บางชนิด
ยาต้านชัก เช่น ยา
เฟนิโทอิน
(Phenytoin)
ยาชนิดอื่น ๆ เช่น ยารักษาโรคมะเร็งบางชนิด
ยาเตตราไซคลีน (Tetracyclines)
ยาฟลูเฟนนาซีน (Fluphenazine) ยา
วาฟาริน
(Warfarin) ยาอินดินาเวียร์ (Indinavir) ยาเลโวไทรอกซิน (Levothyroxine) และไนอะซิน (Niacin)
นอกจากยาที่ได้กล่าวไป ยังอาจมียาชนิดอื่นที่อาจส่งผลกระทบต่อการทำงานของทั้งตัวยาและวิตามินซีได้เช่นกัน ผู้ที่กำลังใช้ยาชนิดใด ๆ อยู่ รวมถึงผลิตภัณฑ์สมุนไพรและผลิตภัณฑ์อาหารเสริมต่าง ๆ ควรแจ้งให้แพทย์หรือเภสัชกรทราบก่อน
ผลข้างเคียงของวิตามินซี
หากรับประทานในปริมาณที่แนะนำ
วิตามินซี
มักไม่ส่งผลให้เกิดอันตรายต่อร่างกาย โดยคนทั่วไปที่มีสุขภาพดี ไม่ควรได้รับวิตามินซีเกิน 2,000 มิลลิกรัม/วัน ส่วนผู้ที่เสี่ยงเป็นโรคไตไม่ควรได้รับเกิน 1,000 มิลลิกรัม/วัน เพื่อป้องกันการเกิดผลข้างเคียงที่ไม่พึงประสงค์
แต่การบริโภควิตามินซีปริมาณมากติดต่อกันเป็นเวลานาน อาจเพิ่มความเสี่ยงที่จะเกิดนิ่วในไตได้ และอาจทำให้เกิดอาการต่าง ๆ ได้ดังต่อไปนี้
แสบร้อนกลางอก
คลื่นไส้อาเจียน
ท้องร่วง ท้องเสีย ปวดท้อง
ในกรณีที่เกิดผลข้างเคียงรุนแรง เช่น อ่อนเพลีย น้ำหนักตัวลดลงผิดปกติ มีไข้ ปวดหลัง
ปวดข้อ
ปัสสาวะลำบากหรือ
มีเลือดปน
ควรหยุดรับประทานวิตามินซีแล้วไปพบแพทย์ทันที
เพื่อป้องกันอันตรายและผลข้างเคียงจากการบริโภควิตามินซีในปริมาณที่มากเกินไป ควรรับประทานวิตามินซีในปริมาณที่แพทย์หรือเภสัชกรแนะนำ โดยตรวจสอบและกะปริมาณอาหารที่รับประทานในแต่ละวันร่วมด้วย โดยผู้ที่มีสุขภาพปกติ ปริมาณที่เหมาะสมจะอยู่ที่ประมาณ 80 มิลลิกรัม/วัน สำหรับผู้ชาย และ 70 มิลลิกรัม/วัน สำหรับผู้หญิง
ส่วนผู้ที่ตั้งครรภ์และให้นมบุตร ควรได้รับวิตามินซี 80 มิลลิกรัม/วัน และ 130 มิลลิกรัม/วันตามลำดับ