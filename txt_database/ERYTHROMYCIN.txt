Erythromycin (อิริโทรมัยซิน)
Erythromycin (อิริโทรมัยซิน) เป็นยาปฏิชีวนะที่ใช้ในการรักษาหรือป้องกันการติดเชื้อจากแบคทีเรียในระบบต่าง ๆ เช่น ทางเดินหายใจ เช่น ปอดบวม หลอดลมอักเสบ ไอกรน การติดเชื้อที่ผิวหนัง ตา หู ลำไส้ ทางเดินปัสสาวะ โรคติดต่อทางเพศสัมพันธ์ และป้องกันการกลับมาเป็นซ้ำของไข้รูมาติก (Rheumatic Fever)
Erythromycin มีคุณสมบัติยับยั้งการเจริญเติบโตของ
เชื้อแบคทีเรีย
โดยเข้าไปลดการผลิตโปรตีนที่เป็นแหล่งอาหารของแบคทีเรีย ผู้ใช้ยานี้ควรปฏิบัติตามคำสั่งแพทย์และฉลากยาอย่างเคร่งครัด และอาจทำให้เกิดผลข้างเคียงจากการใช้ยาได้
เกี่ยวกับ Erythromycin
กลุ่มยา
ยาปฏิชีวนะ
ในกลุ่มแมคโครไลด์ (Macrolide)
ประเภทยา
ยาตามใบสั่งแพทย์
สรรพคุณ
รักษาหรือป้องกันการติดเชื้อจากแบคทีเรีย
กลุ่มผู้ป่วย
เด็ก ผู้ใหญ่
การใช้ยาในหญิงตั้งครรภ์
Category B
จากการศึกษาในสัตว์ ไม่พบความเสี่ยงในการทำให้เกิดความผิดปกติของตัวอ่อนในครรภ์สัตว์ แต่ไม่มีการศึกษาในมนุษย์หรืออาจพบผลไม่พึงประสงค์ในสัตว์ และยังไม่พบความเสี่ยงในมนุษย์เมื่อใช้ในช่วงสามเดือนแรกของการตั้งครรภ์ รวมทั้งไม่มีหลักฐานทางการศึกษาที่แสดงให้เห็นว่า มีความเสี่ยงเมื่อใช้ในช่วงหลังเดือนที่สามเป็นต้นไป
การใช้ยาในผู้ให้นมบุตร
ยานี้สามารถขับออกผ่านทางนมแม่ และอาจส่งผลเสียต่อทารกได้ จึงควรปรึกษาแพทย์ก่อนการใช้ยา และใช้อย่างระมัดระวังตามคำสั่งแพทย์
รูปแบบของยา
ยารับประทานชนิดแคปซูล ชนิดเม็ด ยาแขวนตะกอน ยาขึ้ผึ้งป้ายตา
เจล ยาทาผิวชนิดน้ำ แผ่นแปะผิวหนัง
และยาฉีด
คำเตือนในการใช้ยา Erythromycin
การใช้ยา Erythromycin อาจทำให้เกิดผลข้างเคียงหรือปฏิกิริยาที่ไม่พึงประสงค์ได้ ดังนั้นควรปรึกษาและแจ้งแพทย์หรือเภสัชกรให้ทราบถึงเงื่อนไขของผู้ป่วยเกี่ยวกับประวัติการใช้ยา ประวัติทางการแพทย์ ประวัติการแพ้ยา ก่อนการใช้ยาทุกครั้ง โดยเฉพาะบุคคลที่อยู่ในกลุ่มดังต่อไปนี้
ผู้ที่เป็นโรคตับ โรคกล้ามเนื้ออ่อนแรง
ภาวะหัวใจเต้นผิดจังหวะ
กลุ่มอาการคลื่นไฟฟ้าหัวใจผิดปกติชนิดลองคิวที (Long QT Syndrome) ระดับ
โพแทสเซียม
หรือแมงกานีสในเลือดต่ำ
ผู้หญิงที่วางแผนการตั้งครรภ์ในระหว่างการรักษาด้วยยาชนิดนี้ กำลังตั้งครรภ์ และผู้ให้นมบุตร
ผู้ที่เข้ารับการ
ตรวจปัสสาวะ
เพราะการใช้ยานี้อาจทำให้ผลการตรวจปัสสาวะบางอย่างคลาดเคลื่อนได้
เด็กที่มีการเปลี่ยนแปลงของน้ำหนักตัว เนื่องจากขนาดและปริมาณการใช้ยาจะพิจารณาจากอายุและน้ำหนักตัวของเด็ก
Erythromycin เป็นยาปฎิชีวนะที่ใช้รักษาโรคที่เกิดจากการติดเชื้อแบคทีเรียเท่านั้น ไม่สามารถใช้รักษาโรคที่เกิดจาก
การติดเชื้อ
ไวรัส
เช่น หวัดและไข้หวัดใหญ่ได้
ปริมาณการใช้ยา Erythromycin
ปริมาณการใช้ยา ยา Erythromycin ใช้ในการรักษาการติดเชื้อจากแบคทีเรียในหลายอาการ ขนาดและปริมาณการใช้ยาจะแตกต่างกันออกไปขึ้นอยู่กับอายุหรือเงื่อนไขของผู้ป่วยแต่ละราย
1. การป้องกันการติดเชื้อจากการผ่าตัด
การติดเชื้อที่ระบบทางเดินหายใจ การติดเชื้อที่ผิวหนัง
และผู้มีความเสี่ยงของการติดเชื้อ
การใช้ยาป้องกันและรักษาโรคในกลุ่มนี้ แบ่งออกเป็นยารับประทานและยาฉีดตามช่วงวัย ดังนี้
ยารับประทาน
ผู้ใหญ่ ให้รับประทานขนาด 200–800 มิลลิกรัมต่อวัน ทุก 6–12 ชั่วโมง
โดยอาจเพิ่มปริมาณยาได้สูงสุดถึง 4 กรัมต่อวัน กรณีที่มีการติดเชื้อรุนแรง หากรับประทานยาที่มีขนาดมากกว่า 1 กรัม ควรแบ่งให้มากกว่า 2 เวลา
เด็ก รับประทานขนาด
30–50 มิลลิกรัมต่อน้ำหนักตัว 1 กิโลกรัม
แบ่งเป็นวันละ 2–4 เวลา
โดยแพทย์จะเป็นผู้คำนวณปริมาณยา
กรณีที่ผู้ป่วยมีอาการรุนแรงอาจเพิ่มขนาดยาเป็น 2 เท่า
ยาฉีด
ฉีดยาให้ผู้ป่วยผู้ใหญ่และเด็ก ปริมาณครั้งละ 20–50 กรัม วันละ 1 ครั้ง หรือ 15–20 กรัม วันละ 2 ครั้ง ปริมาณยาสูงสุดไม่ควรเกิน 4 กรัมต่อวัน โดยอาจฉีดยาเข้าสู่หลอดเลือดดำอย่างต่อเนื่องตลอด 24 ชั่วโมง หรือหยดเข้าหลอดเลือดดำช้า ๆ เป็นเวลาครั้งละ 20–60 นาที ทุก 6 ชั่วโมง
2. การป้องกันการกลับมาเป็นไข้รูมาติกซ้ำ
ผู้ใหญ่ รับประทานยาขนาด 250–400 มิลลิกรัม 2 ครั้งต่อวัน
3. การติดเชื้อที่ตา
ผู้ใหญ่ ใช้ยาขี้ผึ้งสำหรับป้ายตาขนาดความแรง 0.5% ขนาดประมาณ 1 เซนติเมตร ป้ายที่ตาข้างที่มีการติดเชื้อใช้ได้ถึง 6 ครั้งต่อวัน
4. สิว
และโรคติดเชื้อแบคทีเรียที่ผิวหนัง
การรักษา
สิว
และโรคผิวหนังที่เกิดจากการติดเชื้อแบคทีเรียด้วยยา Erythromycin จะใช้ในผู้ใหญ่ โ
ดยอาจเป็นยาทาภายนอกชนิดเจล ชนิดน้ำ หรือแผ่นแปะผิวหนัง ขนาดความแรง 2%
ทาหรือแปะบริเวณที่มีการติดเชื้อ 1–2 ครั้งต่อวัน ควรหยุดใช้ยาหากอาการไม่ดีขึ้นหรือมีอาการแย่ลงหลังการใช้ยาอย่างต่อเนื่อง 6–8 สัปดาห์
การใช้ยา Erythromycin
ยา Erythromycin เป็นยาตามใบสั่งแพทย์ ขนาดและปริมาณขึ้นอยู่กับหลายปัจจัย เช่น อาการ ความรุนแรง อายุและน้ำหนักตัวของผู้ป่วย ควรอ่านฉลากยาและทำตามคำสั่งแพทย์อย่างเคร่งครัด ไม่ควรใช้ยาในปริมาณที่มากหรือน้อยเกินไป และไม่ควรใช้ยานี้เกินกว่าระยะเวลาที่แพทย์สั่ง
ควรรับประทานยาให้ครบตามที่แพทย์กำหนด หากพบว่ามีอาการที่ดีขึ้นแล้ว ไม่ควรหยุดใช้ยาจนกว่ายาจะหมด เพราะจะเป็นการเพิ่มความเสี่ยงทำให้
เชื้อดื้อยา
หากเกิดการติดเชื้อในครั้งต่อไป
ยาชนิดรับประทานควรรับประทานตอนท้องว่าง อย่างน้อย 30 นาทีก่อนหรือ 2 ชั่วโมงก่อนมื้ออาหาร รับประทานทั้งเม็ด ไม่ควรกัด เคี้ยว หรือทำให้แตก
หาก
ลืมรับประทานทานยา
ตามเวลาที่แพทย์สั่ง เมื่อนึกขึ้นได้สามารถรับประทานได้ทันที หากลืมรับประทานยาใกล้กับมื้ออาหารถัดไป ให้รับประทานยาในเวลาและขนาดตามปกติ ไม่ต้องเพิ่มขนาดยาเพื่อทดแทนในมื้อที่ขาดหายไป
ควรเก็บยาไว้ที่อุณหภูมิห้อง หรือประมาณ 15–30 องศาเซลเซียส ปิดฝาให้สนิททุกครั้งหลังใช้ยา ยาน้ำแขวนตะกอนสำหรับรับประทาน ควรเก็บไว้ที่อุณหภูมิ 2–8 องศาเซลเซียส ไม่ควรเก็บในที่ที่มีความร้อน ความชื้น หลีกเลี่ยงการสัมผัสแสงโดยตรง และไม่ควรใช้ยาที่หมดอายุ
ปฏิกิริยาระหว่างยา Erythromycin กับยาอื่น
ผู้ที่รับประทานยา Erythromycin ร่วมกับยาบางชนิดอาจเกิดปฏิกิริยาที่ไม่พึงประสงค์ได้ เช่น
ยารักษาเกี่ยวกับไขมันในเลือด
เช่น อะโทวาสแตติน (Atorvastatin) ซิมวาสแตติน (Simvastatin)
ยารักษาเชื้อรา
เช่น ฟลูโคนาโซล (Fluconazole) ไอทราโคนาโซล (Itraconazole) คีโตโคนาโซล (Ketoconazole) โวริโคนาโซล (Voriconazole)
ยารักษาการเต้นของหัวใจที่ผิดปกติ เช่น
อะมิโอดาโรน
(Amiodarone) โปรเคนเอไมด์ (Procainamide) โพรพาฟีโนน (Propafenone) ควินิดีน (Quinidine)
ยารักษาอาการทางจิตเวช เช่น พิโมไซด์ (Pimozide) ไทโอริดาซีน (Thioridazine) ซิพราสิโดน (Ziprasidone)
ยารักษาโรคมาลาเรีย เช่น
คลอโรควิน
(Chloroquine)
ยารักษาอาการกรดไหลย้อน เช่น ซิซาไพรด์ (Cisapride)
ยารักษาอาการปวดเรื้อรัง เช่น
เมทาโดน
(Methadone)
ยารักษาอาการแพ้ เช่น เทอร์เฟนาดีน (Terfenadine)
ยารักษาอาการปวดหรือโรคลมชัก เช่น
คาร์บามาซีปิน
(Carbamazepine)
ยารักษาภาวะอุดตันของหลอดเลือด เช่น
วาร์ฟาริน
(Warfarin)
ยารักษาโรคหัวใจ เช่น ไดจอกซิน (Digoxin)
ยารักษาอาการชัก เช่น เฟนิโทอิน (Phenytoin)
ยารักษาอาการหอบ เช่น ทีโอฟิลลีน (Theophylline)
ยารักษาอาการปวดไมเกรน เช่น เออร์โกตามีน (Ergotamine)
ยาคุมกำเนิด
ผลข้างเคียงจากการใช้ยา Erythromycin
ผลข้างเคียงที่พบได้ทั่วไปจากการใช้ยา Erythromycin เช่น ท้องเสีย คลื่นไส้ อาเจียน ปวดเกร็งท้อง เบื่ออาหาร แต่หากเกิดผลข้างเคียงรุนแรงเหล่านี้ ควรรีบไปพบแพทย์
ปวดท้องอย่างรุนแรง โดยเฉพาะ
ปวดท้องด้านขวาบน
มีไข้
ปวดศีรษะร่วมกับอาการเจ็บหน้าอก วิงเวียนศีรษะ และหัวใจเต้นเร็วและแรงผิดปกติ
ปัสสาวะมีสีเข้ม
ถ่ายเหลว ถ่ายปนเลือด
อุจจาระมีสีซีด ตาหรือผิวมีสีเหลือง
มีผื่นแดง
ลมพิษ
คัน
หายใจลำบาก
กลืนลำบาก หายใจมีเสียงหวีด
อ่อนเพลียผิดปกติ
ชัก
มีปัญหาในการได้ยิน
ในผู้สูงอายุมีโอกาสที่จะเกิดผลข้างเคียงที่รุนแรงได้มากกว่า เช่น สูญเสียการได้ยิน การเต้นของหัวใจที่เร็วผิดปกติและอาจทำให้เกิดอันตรายต่อชีวิต
นอกจากนี้ ยา Erythromycin อาจทำให้เกิด
อาการแพ้
ได้ในผู้ป่วยบางราย หากมีอาการลมพิษ หายใจลำบาก มีอาการบวมที่ใบหน้า ริมฝีปาก ลิ้น หรือลำคอ ควรรีบไปพบแพทย์โดยด่วน