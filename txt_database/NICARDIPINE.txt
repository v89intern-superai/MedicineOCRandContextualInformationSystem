Nicardipine (นิคาร์ดิปีน)
Nicardipine (นิคาร์ดิปีน)
เป็นยาในกลุ่มยาปิดกั้นแคลเซียม (Calcium Channel Blocker) ทำงานโดยการขยายหลอดเลือด ทำให้ความดันเลือดลดลง  และช่วยให้หัวใจไม่สูบฉีดเลือดหนักเกินไป รวมไปถึงช่วยควบคุมอาการ
เจ็บหน้าอก
เกี่ยวกับ Nicardipine
กลุ่มยา
ยาปิดกั้นแคลเซียม (Calcium Channel Blocker)
ประเภทยา
ยาตามใบสั่งแพทย์
สรรพคุณ
ลดความดันโลหิต
กลุ่มผู้ป่วย
ผู้ใหญ่
รูปแบบของยา
ยารับประทานชนิดเม็ดและยาฉีด
คำเตือนการใช้ยา Nicardipine
ผู้ที่ตั้งครรภ์หรือมีแนวโน้มจะตั้งครรภ์ ควรแจ้งให้แพทย์ทราบก่อนใช้ยา
หากใช้ยาขณะให้นมบุตร ยาอาจถูกส่งผ่านน้ำนมไปสู่เด็กได้ ควรปรึกษาแพทย์ก่อนใช้ยา บางรายอาจต้องหยุดให้นมบุตรหรือหยุดใช้ยา
ควรแจ้งให้แพทย์ทราบหากแพ้ยา Nicardipine ส่วนประกอบในตัวยาหรือยาตัวอื่น ๆ
ยาอาจทำให้เกิดอาการต่าง ๆ เช่น เวียนศีรษะ คลื่นไส้ เจ็บหน้าอก และอ่อนเพลีย
ยา Nicardipine อาจทำให้อาการของผู้ที่มีภาวะหัวใจวายแย่ลง อาการดังกล่าว ได้แก่ ขาและเท้าบวม อ่อนเพลีย หรือหายใจถี่
ผู้ที่เป็นโรคตับหรือโรคไต ควรปรึกษาแพทย์ก่อนใช้ยา
หากต้องผ่าตัด ควรแจ้งให้แพทย์ทราบว่ากำลังใช้ยา Nicardipine อยู่
ปริมาณการใช้ยา Nicardipine
ความดันโลหิตสูง
ผู้ใหญ่
ยารับประทานปริมาณ 20-40 มิลลิกรัม วันละ 3 ครั้ง ช่วงเวลาให้ยาอาจเพิ่มเป็นอย่างน้อย 3 วัน จนกว่าจะได้ผลลัพธ์ตามที่ต้องการ
หรือยารับประทานชนิดค่อย ๆ ออกฤทธิ์ปริมาณ 30-60 มิลลิกรัม วันละ 2 ครั้ง
ความดันโลหิตสูง (การรักษาในช่วงแรก)
ผู้ใหญ่
ยาฉีดเข้าหลอดเลือดดำอย่างช้า ๆ ปริมาณ 5 มิลลิกรัมต่อชั่วโมง อาจต้องเพิ่มปริมาณยาขึ้น สูงสุด 15 มิลลิกรัมต่อชั่วโมง แต่หากยาร่างกายตอบสนองตัวยาได้ดี อาจลดปริมาณให้ยาเหลือ 3 มิลลิกรัมต่อชั่วโมง
กล้ามเนื้อหัวใจขาดเลือด
ผู้ใหญ่
ยารับประทานปริมาณ 20-40 มิลลิกรัม วันละ 3 ครั้ง ช่วงเวลาให้ยาอาจเพิ่มเป็นอย่างน้อย 3 วัน จนกว่าจะได้ผลลัพธ์ตามที่ต้องการ
การใช้ยา Nicardipine
โดยปกติแล้วยา Nicardipine มักใช้ในสถานพยาบาล แต่หากจำเป็นต้องใช้ที่บ้าน ควรปรึกษาแพทย์ถึงวิธีการใช้อย่างเหมาะสม และควรปฏิบัติตามอย่างเคร่งครัด
ไม่ควรขับรถระหว่างใช้ยา เพราะอาจได้รับอันตรายจากผลข้างเคียงได้
ควรเก็บยาในบรรจุภัณฑ์ที่มากับตัวยา ปิดให้สนิท เก็บให้พ้นจากเด็กและสัตว์เลี้ยง
ควรเก็บยาในอุณหภูมิห้อง พ้นจากความร้อนและชื้น
ควรทิ้งยาเมื่อไม่ได้ใช้ยาแล้วหรือยาหมดอายุ
ห้ามใช้ยา หากสียาเปลี่ยนไป สีขุ่น เป็นฟอง บรรจุภัณฑ์แตกหรือชำรุด
หากนึกได้ว่าลืมกินยา ให้กินยาทันที แต่หากเลยมานานจนใกล้ถึงเวลากินยาครั้งต่อไป ให้ข้ามยาที่ลืมกินไป และกินยาตามตารางที่กำหนดไว้ปกติ ห้ามเพิ่มปริมาณยาโดยเด็ดขาด
ผลข้างเคียงจากการใช้ยา Nicardipine
ยา Nicardipine อาจทำให้มีอาการเวียนศีรษะ ปวดหัว
คลื่นไส้
อาเจียนและท้องเสีย อาการเหล่านี้เป็นผลข้างเคียงทั่วไปของยา หากสงสัยเกี่ยวกับอาการดังกล่าว ควรปรึกษาแพทย์เพิ่มเติม อย่างไรก็ตาม ผู้ใช้ยาบางรายควรไปพบแพทย์โดยทันที หากปรากฏผลข้างเคียงที่รุนแรงดังต่อไปนี้
มีอาการแพ้ เช่น บวมบริเวณ ใบหน้า ปาก ริมฝีปากหรือลิ้น มีผื่นผิวหนัง คัน เป็น
ลมพิษ
แน่นหน้าอก หายใจลำบาก เป็นต้น
เกิดอาการบวม แดงหรือปวดบริเวณที่ฉีดยา
มีอาการบวม แดงหรือปวดบริเวณน่อง
สับสน มี
ไข้
หัวใจเต้นผิดปกติหรือเต้นเร็ว
หายใจถี่หรือหายใจมีเสียงดังวีด (Wheezing)
เสียดหน้าอกหรือ
เจ็บหน้าอก
มากขึ้น
มีรอยช้ำหรือเลือดออกโดยไม่ทราบสาเหตุ
ดูเพิ่มเติมเกี่ยวกับ :