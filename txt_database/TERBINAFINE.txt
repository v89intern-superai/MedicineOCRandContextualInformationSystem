Terbinafine (เทอร์บินาฟีน)
Terbinafine (เทอร์บินาฟีน)
เป็นยาต้านเชื้อราที่ใช้รักษาอาการติดเชื้อบริเวณเล็บมือ เล็บเท้า และ
รูขุมขนบริเวณหนังศีรษะ
ออกฤทธิ์โดยยับยั้งการเจริญเติบโตของเชื้อรา และอาจนำมาใช้รักษาอาการอื่น ๆ นอกเหนือจากนี้ตามดุลยพินิจของแพทย์ด้วย
เกี่ยวกับยา
Miconazole
กลุ่มยา
ยาต้านเชื้อรา
ประเภทยา
ยาตามใบสั่งแพทย์
สรรพคุณ
รักษาการติดเชื้อราที่เล็บมือ
เล็บเท้า และหนังศีรษะ
กลุ่มผู้ป่วย
ผู้ใหญ่
รูปแบบของยา
ยารับประทาน
ยาใช้ภายนอก
การใช้ยาในหญิงตั้งครรภ์
Category B
จากการศึกษาในสัตว์ ไม่พบความเสี่ยงในการทำให้เกิด
ความผิดปกติของตัวอ่อนในครรภ์สัตว์ แต่ไม่มีการศึกษาในมนุษย์
หรืออาจพบผลไม่พึงประสงค์ในสัตว์
แต่ยังไม่พบความเสี่ยงในมนุษย์เมื่อใช้ในช่วงสามเดือนแรกของการตั้งครรภ์
รวมทั้งไม่มีหลักฐานทางการศึกษาที่แสดงให้เห็นว่า มีความเสี่ยงเมื่อใช้ในช่วงหลังเดือนที่สามเป็นต้นไป
คำเตือนในการใช้ยา Terbinafine
แจ้งให้แพทย์ทราบก่อนใช้ยาหากมีประวัติแพ้ยาหรือส่วนประกอบของยาชนิดนี้ รวมถึงยาและสารอื่น ๆ
เพราะยาอาจมีส่วนประกอบที่ทำให้เกิดอาการแพ้หรือเกิดผลข้างเคียงตามมาได้
แจ้งให้แพทย์ทราบก่อนใช้ยา หากมีปัญหาเกี่ยวกับระบบภูมิคุ้มกัน เป็นโรคไต โรคตับ และโรคเอสแอลอี
แจ้งให้แพทย์ทราบเกี่ยวกับยา วิตามิน หรือสมุนไพรทุกชนิดที่ผู้ป่วยกำลังใช้อยู่ เพราะยาบางชนิดอาจทำปฏิกิริยากับยานี้จนก่อให้เกิดผลข้างเคียงหรือทำให้ยามีประสิทธิภาพลดลงได้
ห้ามเริ่มใช้ยา หยุดใช้ยา หรือเปลี่ยนปริมาณการใช้ยาด้วยตัวเองโดยไม่ได้รับคำแนะนำจากแพทย์
ผู้ป่วยอาจต้องตรวจเลือดบ่อยครั้งขณะใช้ยานี้ เพื่อตรวจดูการทำงานของตับ
หลังจากรักษาด้วยยานี้ ผู้ป่วยอาจใช้เวลาหลายเดือนจนกว่าเล็บมือและเล็บเท้าจะกลับมามีสุขภาพดีอีกครั้ง
จำกัดปริมาณการ
ดื่ม
แอลกอฮอล์
ในขณะที่ใช้ยา เพราะการดื่มแอลกอฮอล์เป็นประจำอาจทำให้เกิดผลข้างเคียงที่รุนแรงจากการใช้ยาได้
หลีกเลี่ยงการดื่มชา กาแฟ โคล่า เครื่องดื่มชูกำลัง และเครื่องดื่มที่มีคาเฟอีนชนิดอื่น ๆ ในขณะที่ใช้ยา
หลีกเลี่ยงการออกแดด การใช้เครื่องอบผิวแทน หรือการสัมผัสรังสีอัลตราไวโอเลต เพราะการใช้ยานี้ทำให้ผิวไวต่อแสง รวมทั้งผู้ป่วยควรทาครีมกันแดดที่มี SPF 30 ขึ้นไป และสวมเสื้อผ้าที่ช่วยปกป้องผิวเมื่อต้องออกไปกลางแจ้ง นอกจากนี้ หากเกิด
ผิวไหม้
แผลพุพอง และรอยแดงที่ผิวหนัง ควรแจ้งให้แพทย์ทราบทันที
ไม่ควรใช้ยานี้ในระหว่างที่ตั้งครรภ์ เพราะยาอาจเป็นอันตรายต่อทารกในครรภ์ ดังนั้น หากผู้ป่วยกำลังตั้งครรภ์ วางแผนจะตั้งครรภ์ หรือตั้งครรภ์ในระหว่างที่กำลังใช้ยานี้ ควรปรึกษาแพทย์ถึงผลดีผลเสียและความเสี่ยงต่อทารกก่อนใช้ยา
ควรหลีกเลี่ยงการให้นมบุตรขณะใช้ยา เพราะยาอาจซึมผ่านน้ำนมมารดาและเป็นอันตรายต่อทารกได้
ปริมาณการใช้ยา Terbinafine
ปริมาณและระยะเวลาในการใช้ยาขึ้นอยู่กับดุลยพินิจของแพทย์ผู้รักษา โดยมีตัวอย่างการใช้ยา ดังนี้
โรคกลาก
ตัวอย่างการใช้ยารักษาโรค
กลาก
ยารับประทานชนิดเม็ด
ผู้ใหญ่
รับประทานยาปริมาณ 250 มิลลิกรัม/วัน วันละ 1 ครั้ง
การติดเชื้อที่ขาหนีบ
ใช้เวลาในการรักษา 2-4 สัปดาห์
การติดเชื้อที่ลำตัว
ใช้เวลาในการรักษา 4 สัปดาห์
การติดเชื้อที่เท้า
ใช้เวลาในการรักษา 2-6 สัปดาห์
การติดเชื้อที่เล็บมือและเล็บเท้า
ใช้เวลาในการรักษา 6-12 สัปดาห์
ยารับประทานชนิดผง
ผู้ใหญ่
รับประทานยาปริมาณ 250 มิลลิกรัม วันละ 1 ครั้ง สำหรับการติดเชื้อที่หนังศีรษะใช้เวลาในการรักษา 6 สัปดาห์
เด็กอายุ 4 ปีขึ้นไปที่มีน้ำหนักตัวน้อยกว่า 25 กิโลกรัม
รับประทานยาปริมาณ 125 มิลลิกรัม วันละ 1 ครั้ง สำหรับการติดเชื้อที่หนังศีรษะใช้เวลาในการรักษา 6 สัปดาห์
เด็กอายุ 4 ปีขึ้นไปที่มีน้ำหนักตัว 25-35 กิโลกรัม
รับประทานยาปริมาณ 187.5 มิลลิกรัม วันละ 1 ครั้ง สำหรับการติดเชื้อที่หนังศีรษะใช้เวลาในการรักษา 6 สัปดาห์
เด็กอายุ 4 ปีขึ้นไปที่มีน้ำหนักตัวมากกว่า 35 กิโลกรัม
รับประทานยาในปริมาณเท่ากันกับผู้ใหญ่
ยาทา
ผู้ใหญ่
ใช้ยาแบบครีม เจล หรือสเปรย์ที่มีความเข้มข้น 1 เปอร์เซ็นต์ ทาบริเวณที่ติดเชื้อ 1-2 ครั้ง/วัน สำหรับการติดเชื้อที่ขาหนีบและลำตัวใช้เวลาในการรักษา 1-2 สัปดาห์ และสำหรับการติดเชื้อที่เท้าใช้เวลาในการรักษา 1 สัปดาห์
โรคติดเชื้อแคนดิดาและโรคเกลื้อน
ตัวอย่างการใช้ยารักษาโรค
เกลื้อน
ยาทา
ผู้ใหญ่
ใช้ยาแบบครีม เจล หรือสเปรย์ที่มีความเข้มข้น 1 เปอร์เซ็นต์ ทาบริเวณที่ติดเชื้อ 1-2 ครั้ง/วัน ใช้เวลาในการรักษา 2 สัปดาห์
การใช้ยา Terbinafine
ใช้ยาตามฉลากและตามคำสั่งแพทย์อย่างเคร่งครัด ห้ามใช้ยานี้ในปริมาณมากกว่า น้อยกว่า หรือติดต่อกันนานกว่าที่แพทย์แนะนำ หากมีข้อสงสัยใด ๆ ควรปรึกษาแพทย์หรือเภสัชกรก่อนใช้ยา
สำหรับยาแบบรับประทาน ให้รับประทานยานี้พร้อมหรือไม่พร้อมอาหารก็ได้
ผู้ป่วยควรใช้ยา
Terbinafine ชนิดผงมาผสมในอาหาร เพื่อให้ง่ายต่อการรับประทาน แต่ห้ามผสมยาในเครื่องดื่มที่มีรสหวาน น้ำผลไม้ อาหารที่ทำจากผลไม้ หรืออาหารที่เป็นกรด และควรรับประทานอาหารที่ผสมยาดังกล่าวให้หมดในครั้งเดียว ไม่เก็บไว้รับประทานครั้งหน้า
ใช้ยาให้ครบกำหนดตามที่แพทย์สั่งแม้จะอาการจะดีขึ้นแล้ว เพราะหากใช้ยาไม่ครบกำหนดหรือข้ามการใช้ยาไป อาจเสี่ยงเกิดการติดเชื้อได้ใหม่ ซึ่งอาจเป็น
เชื้อที่ดื้อต่อยา
ต้านเชื้อรา
ใช้ยาให้ถูกตามจุดประสงค์ของการรักษา โดยยา Terbinafine ไม่สามารถรักษาการติดเชื้อจากไวรัสอย่างไข้หวัดหรือไข้หวัดใหญ่ได้
ห้ามให้ผู้อื่นใช้ยานี้ และห้ามใช้ยาของผู้อื่น
หากผู้ป่วยลืมรับประทานยา ให้รับประทานทันทีที่นึกขึ้นได้ แต่หากใกล้ช่วงเวลาของยารอบถัดไป ให้ข้ามไปรับประทานยาตามเวลาปกติ โดยห้ามเพิ่มปริมาณยาเป็น 2 เท่า
หากใช้ยาเกินปริมาณที่กำหนด ควรรีบไปพบแพทย์ทันที เพราะอาจทำให้เกิดอาการปวดศีรษะ เวียนศีรษะ ปวดท้อง มีผื่นขึ้น และปัสสาวะมากกว่าปกติได้
เก็บยาไว้ที่อุณหภูมิห้อง ให้ห่างจากความชื้น ความร้อน และแสงแดด โดยเก็บยาให้ห่างจากมือเด็กและสัตว์เลี้ยง รวมถึงปรึกษาวิธีการเก็บรักษาและการกำจัดยาที่ถูกต้องจากแพทย์และเภสัชกรด้วย
ผลข้างเคียงจากการใช้ยา Terbinafine
โดยทั่วไป ยา Terbinafine อาจก่อให้เกิดผลข้างเคียงต่าง ๆ เช่น
ท้องเสีย
คลื่นไส้ มีแก๊สในกระเพาะ ปวดท้อง ไม่สบายท้อง
การรับรสอาหารและการดมกลิ่นเปลี่ยนแปลงไปหรือสูญเสียการรับรสและการดมกลิ่น เป็นต้น
นอกจากนี้ ผู้ป่วยควรหยุดใช้ยาและไปพบแพทย์ทันทีหากพบผลข้างเคียงที่รุนแรง ดังต่อไปนี้
อาการ
แพ้ยา
แม้พบได้น้อยมากแต่อาจทำให้เกิดอาการรุนแรง เช่น มีผื่น คันและบวม โดยเฉพาะที่ใบหน้า ลิ้น และลำคอ มีไข้ ต่อมน้ำเหลืองบวม เวียนศีรษะอย่างรุนแรง และหายใจลำบาก เป็นต้น
โรคตับ ซึ่งอาจรุนแรงถึงแก่ชีวิตได้ แต่ก็พบได้น้อยมาก โดยอาจทำให้เกิดอาการ เช่น คลื่นไส้อาเจียนไม่หยุด ความอยากอาหารลดลง ปวดท้องรุนแรงจนผิดปกติ ดีซ่าน และปัสสาวะมีสีเข้มมาก เป็นต้น
มีสัญญาณปัญหาที่เกี่ยวกับไต อย่างปริมาณปัสสาวะเปลี่ยนแปลงไป
เหนื่อยง่ายผิดปกติ
การมองเห็นเปลี่ยนแปลงไป
มีเลือดออกหรือมีอาการห้อเลือดที่หาสาเหตุไม่ได้
มีการเปลี่ยนแปลงทางด้านอารมณ์หรือจิตใจ อย่าง
ภาวะซึมเศร้า
อย่างไรก็ตาม ผู้ป่วยบางคนอาจไม่มีผลข้างเคียงใด ๆ เกิดขึ้น แต่หากพบอาการหรือความผิดปกติอื่น ๆ นอกเหนือจากนี้ ควรแจ้งให้แพทย์หรือเภสัชกรทราบด้วยเช่นกัน
ดูเพิ่มเติมเกี่ยวกับ :
กลาก (Ringworm)
เกลื้อน (Tinea Versicolor)