Ceftazidime (เซฟตาซิดิม)
Ceftazidime (เซฟตาซิดิม)
เป็นยาต้านจุลชีพกลุ่มเซฟาโลสปอริน (Cephalosporin) สำหรับรักษาการติดเชื้อจากแบคทีเรียหลายชนิด เช่น การติดเชื้อแบคทีเรียที่ผิวหนังและส่วนที่เป็นเนื้อเยื่ออ่อน การติดเชื้อที่หูชั้นกลาง เยื่อบุหัวใจอักเสบหรือ
เยื่อหุ้มสมองอักเสบ
การติดเชื้อที่กระดูกและข้อต่อ
ภาวะติดเชื้อในกระแสเลือด
ป้องกันการติดเชื้อระหว่างการผ่าตัด ตัวยาจะออกฤทธิ์ฆ่าแบคทีเรีย (Bactericidal Action) โดยจับกับ Penicillin-Binding Protein ซึ่งเป็นโปรตีนที่จำเป็นในการสร้างผนังเซลล์ของแบคทีเรีย
เกี่ยวกับยา Ceftazidime
กลุ่มยา
ยาปฏิชีวนะในกลุ่มยาเซฟาโลสปอริน
ประเภทยา
ยาตามใบสั่งแพทย์
สรรพคุณ
รักษาการติดเชื้อจากแบคทีเรีย
กลุ่มผู้ป่วย
เด็ก ผู้ใหญ่ และผู้สูงอายุ
รูปแบบของยา
ยาฉีดเข้ากล้ามเนื้อ ยาฉีดเข้าเส้นเลือด
คำเตือนของการใช้ยา Ceftazidime
หญิงมีครรภ์ กำลังวางแผนจะมีบุตร หรืออยู่ในช่วงให้นมบุตร ควรแจ้งแพทย์ล่วงหน้าก่อนการใช้ยา
ผู้ที่มีอาการแพ้ยากลุ่มเซฟาโลสปอริน (Cephalosporin) เพนิซิลลิน (Penicillin) หรือยาปฏิชีวนะกลุ่มเบต้า-แลคแทม (Beta-Lactam Antibiotic) ควรปรึกษาแพทย์ก่อนการใช้ยาทุกครั้ง
การใช้ยาในผู้ที่เป็นโรคแผลในกระเพาะอาหารหรือลำไส้ เลือดไม่แข็งตัว โรคตับหรือไต
โรคกล้ามเนื้ออ่อนแรง
หรือมีภาวะขาดสารอาหาร ควรปรึกษาแพทย์ก่อนการใช้ยา
ห้ามใช้ยานี้ในขณะที่มีการใช้ยาคลอแรมเฟนิคอล (Chloramphenicol) เพราะอาจลดประสิทธิภาพของยา Ceftazidime
การใช้ยานี้ร่วมกับกลุ่มยาอะมิโนไกลโคไซด์ (Aminoglycoside) หรือยาขับปัสสาวะ อาจส่งผลกระทบต่อการทำงานของไตมากขึ้น
ยานี้อาจลดฤทธิ์ของยาเม็ดคุมกำเนิดเมื่อรับประทานควบคู่กัน จึงควรแจ้งแพทย์ล่วงหน้าก่อนการใช้ยา
ปริมาณการใช้ยา Ceftazidime
ปริมาณและความเข้มข้นในการใช้ยาจะขึ้นอยู่กับอาการ ความรุนแรงของโรค และดุลยพินิจของแพทย์ผู้รักษาเป็นหลัก ตัวอย่างขนาดการใช้ยา Ceftazidime เช่น
รักษาอาการติดเชื้อแบคทีเรีย ซูโดโมแนส (Pseudomonas) ในปอด
ผู้ใหญ่: ฉีดยาเข้ากล้ามเนื้อ ขนาด 100-150 มิลลิกรัม/น้ำหนักตัว 1 กิโลกรัม โดยแบ่งฉีดทุก ๆ 8 ชั่วโมง หรือฉีดเข้าหลอดเลือดดำอย่างช้า ๆ ประมาณ 3-5 นาที หรือหยดยาทางหลอดเลือดดำในระยะเวลา 30 นาที (สูงสุดไม่ควรเกิน 9 กรัม/วัน)
เด็กที่มีน้ำหนักตัวไม่เกิน 40 กิโลกรัม: ฉีดยา ขนาด 150 มิลลิกรัม/น้ำหนักตัว 1 กิโลกรัม โดยแบ่งให้วันละ 3 ครั้ง (สูงสุดไม่เกิน 6 กรัม)
ผู้สูงอายุมากกว่า 80 ปี: ให้ยาเช่นเดียวกับผู้ใหญ่ โดยฉีดยาได้สูงสุดไม่เกิน 3 กรัม/วัน
การติดเชื้อที่กระดูกและข้อต่อ การติดเชื้อในช่องท้องและผิวหนัง
ผู้ใหญ่: ฉีดยาเข้ากล้ามเนื้อ ขนาด 1-2 กรัม/วัน โดยแบ่งฉีดทุก ๆ 8 ชั่วโมง หรือฉีดเข้าหลอดเลือดดำอย่างช้า ๆ ประมาณ 3-5 นาที หรือหยดยาทางหลอดเลือดดำในระยะเวลา 30 นาที (สูงสุดไม่ควรเกิน 6 กรัม/วัน)
เด็กที่มีน้ำหนักตัวไม่เกิน 40 กิโลกรัม: ฉีดยา ขนาด 100-150 มิลลิกรัม/น้ำหนักตัว 1 กิโลกรัม โดยแบ่งให้วันละ 3 ครั้ง (สูงสุดไม่เกิน 6 กรัม)
ผู้สูงอายุมากกว่า 80 ปี: ให้ยาเช่นเดียวกับผู้ใหญ่ โดยฉีดยาได้สูงสุดไม่เกิน 3 กรัม/วัน
เยื่อหุ้มสมองอักเสบจากแบคทีเรีย ภาวะติดเชื้อจากเม็ดเลือดขาวชนิดนิวโทรฟิลในเลือดต่ำ (Empiric Therapy For Febrile Neutropenic Patients) การติดเชื้อปอดอักเสบในโรงพยาบาล (Nosocomial Pneumonia)
ผู้ใหญ่: ฉีดยาเข้ากล้ามเนื้อ ขนาด 2 กรัม/วัน โดยแบ่งฉีดทุก ๆ 8 ชั่วโมง หรือฉีดเข้าหลอดเลือดดำอย่างช้า ๆ ประมาณ 3-5 นาที หรือหยดยาทางหลอดเลือดดำในระยะเวลา 30 นาที
เด็กที่มีน้ำหนักตัวไม่เกิน 40 กิโลกรัม: ฉีดยา ขนาด 150 มิลลิกรัม/น้ำหนักตัว 1 กิโลกรัม โดยแบ่งให้วันละ 3 ครั้ง (สูงสุดไม่เกิน 6 กรัม)
ผู้สูงอายุมากกว่า 80 ปี: ให้ยาเช่นเดียวกับผู้ใหญ่ โดยฉีดยาได้สูงสุดไม่เกิน 3 กรัม/วัน
การติดเชื้อระบบทางเดินปัสสาวะแบบซับซ้อน
ผู้ใหญ่: ฉีดยาเข้ากล้ามเนื้อ ขนาด 1-2 กรัม/วัน โดยแบ่งฉีดทุก ๆ 8-12 ชั่วโมง หรือฉีดเข้าหลอดเลือดดำอย่างช้า ๆ ประมาณ 3-5 นาที หรือหยดยาทางหลอดเลือดดำในระยะเวลา 30 นาที
เด็กที่มีน้ำหนักตัวไม่เกิน 40 กิโลกรัม: ฉีดยา ขนาด 100-150 มิลลิกรัม/น้ำหนักตัว 1 กิโลกรัม โดยแบ่งให้วันละ 3 ครั้ง (สูงสุดไม่เกิน 6 กรัม)
ผู้สูงอายุมากกว่า 80 ปี: ให้ยาเช่นเดียวกับผู้ใหญ่ โดยฉีดยาได้สูงสุดไม่เกิน 3 กรัม/วัน
การใช้ยา Ceftazidime
ยา Ceftazidime โดยทั่วไปมีอยู่หลายรูปแบบ และไม่ควรใช้ยาหากภาชนะที่บรรจุยาบุบสลายหรือแตกหัก และยาเปลี่ยนสีไปจากเดิม โดยยาชนิดนี้ควรเก็บรักษาไว้ในอุณหภูมิ 20-25 องศาเซลเซียส ห่างจากแสงแดด
ในประเทศไทย ยานี้จะสั่งจ่ายโดยแพทย์หรือสถานพยาบาลเท่านั้น โดยฉีดเข้ากล้ามเนื้อหรือทางหลอดเลือดดำ ทุก ๆ 8-12 ชั่วโมง ตามสภาวะทางการแพทย์ การตอบสนองต่อการรักษา และประวัติทางการแพทย์อื่น ๆ ของผู้ป่วย ดังนั้น หากผู้ป่วยเคยมีประวัติการแพ้ โรคประจำตัว หรือกำลังใช้ยา สมุนไพร และวิตามินเสริมตัวใดอยู่ในช่วงนั้น ควรแจ้งแพทย์ให้ทราบ เพื่อความปลอดภัยและป้องกันการเกิดอาการแพ้ยา
ทั้งนี้ ควรใช้ยาให้ครบตามปริมาณที่เหมาะสมกับอาการ ไม่ควรหยุดใช้ยากะทันหันหรือให้ยาไม่ครบตามปริมาณที่กำหนดแม้ว่าจะมีอาการดีขึ้น เพราะอาจทำให้แบคทีเรียดื้อยาและทำให้การรักษาในอนาคตทำได้ยากขึ้น
ผลข้างเคียงจากการใช้ยา Ceftazidime
หลังการฉีดยา Ceftazidime อาจทำให้ผู้ป่วยรู้สึกปวดบริเวณที่ฉีดยา ผิวหนังบวมแดงหรือมีเลือดออก (Phlebitis) ท้องเสีย คลื่นไส้ อาเจียน ถ่ายปนเลือด ปวดเกร็งบริเวณท้อง มีไข้ขึ้นในระหว่างการรักษาด้วยยา หายใจหรือกลืนอาหารได้ลำบาก เสียงแหบ เจ็บคอ
การรับรสผิดเพี้ยนเหมือนมีรสโลหะ
ขมในปาก
(Metallic Taste) ภาวะเกล็ดเลือดสูง (
Thrombocytosis
) มีอาการคัน เป็นผื่น ลมพิษขึ้น ผิวหนังไวต่อแสงแดด เกิดภาวะแพ้แบบแองจิโออีดีมา (Angioedema) ที่มีการบวมในชั้นลึกของหนังอ่อน ในบางรายอาจทำให้เกิดภาวะของเม็ดเลือดขาวต่ำชั่วคราว ภาวะเม็ดเลือดขาวชนิดนิวโทรฟิลต่ำ ภาวะเม็ดเลือดขาวต่ำอย่างรุนแรง (Agranulocytosis) แต่พบได้ค่อนข้างน้อย
นอกจากนี้ ผู้ป่วยอาจพบผลข้างเคียงของยาอย่างรุนแรง ทำให้เกิด
ภาวะช็อกจากการแพ้ยา (Anaphylactic Reactions) ท้องเสียหรือลำไส้อักเสบจากการใช้ยาปฏิชีวนะ (Clostridium Difficile-Associated Diarrhoea And Colitis) ซึ่งอาจเป็นอันตรายถึงชีวิต
ยาสำหรับโรค
การติดเชื้อแบคทีเรียที่ผิวหนังและเนื้อเยื่ออ่อน
การติดเชื้อที่หูชั้นกลาง
เยื่อบุหัวใจอักเสบ
เยื่อหุ้มสมองอักเสบ
ภาวะติดเชื้อในกระแสเลือด
ดูเพิ่มเติมเกี่ยวกับ :